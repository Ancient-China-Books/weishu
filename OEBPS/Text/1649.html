<?xml version='1.0' encoding='utf-8'?>
<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title id="toc_1">魏書-卷一百一十二下·靈徵志八下第十八</title><script src="../Styles/main.js" type="text/javascript"></script></head><body><div id="text">
<div class="section" id="title-0"><h1>
	靈徵志八下第十八
</h1><hr/></div>
<p class="em2" id="p0"><a class="gg-link" href="#p0" onclick="return changeColor(this);"></a>
	魏氏世居幽朔，至獻帝世，有神人言應南遷，於是傳位於子聖武帝，命令南徙，山谷阻絕，仍欲止焉。復有神獸，其形似馬，其聲類牛，先行導引，積年乃出。始居匈奴之故地。
</p>
<p class="em2" id="p1"><a class="gg-link" href="#p1" onclick="return changeColor(this);"></a>
	高祖延興元年十一月，肆州秀容民獲麟以獻。王者不刳胎剖卵則至。
</p>
<p class="em2" id="p2"><a class="gg-link" href="#p2" onclick="return changeColor(this);"></a>
	世祖神䴥三年七月，冀州獻白龜。王者不私人以官，尊耆任舊，無偏黨之應。
</p>
<p class="em2" id="p3"><a class="gg-link" href="#p3" onclick="return changeColor(this);"></a>
	高宗興安二年六月，營州送大龜。
</p>
<p class="em2" id="p4"><a class="gg-link" href="#p4" onclick="return changeColor(this);"></a>
	高祖延興元年十二月，徐州竹邑戍士邢德於彭城南一百二十里，得蓍一株，四十九枝，下掘得大龜獻之。詔曰：「龜蓍與經文相合，所謂靈物也。德可賜爵五等。」
</p>
<p class="em2" id="p5"><a class="gg-link" href="#p5" onclick="return changeColor(this);"></a>
	三年六月，京師獲大龜。
</p>
<p class="em2" id="p6"><a class="gg-link" href="#p6" onclick="return changeColor(this);"></a>
	肅宗神龜元年二月，獲龜於九龍殿靈芝池，大赦改元。
</p>
<p class="em2" id="p7"><a class="gg-link" href="#p7" onclick="return changeColor(this);"></a>
	孝靜武定三年十月，有司奏南兗州陳留郡民賈興達於家庭得毛龜一。
</p>
<p class="em2" id="p8"><a class="gg-link" href="#p8" onclick="return changeColor(this);"></a>
	天平四年八月，有巨象至於南兗州，碭郡民陳天愛以告，送京師，大赦改年。王者自養有節則至。
</p>
<p class="em2" id="p9"><a class="gg-link" href="#p9" onclick="return changeColor(this);"></a>
	高祖太和二年十一月，徐州獻黑狐。周成王時，治致太平而黑狐見。
</p>
<p class="em2" id="p10"><a class="gg-link" href="#p10" onclick="return changeColor(this);"></a>
	三年五月，獲白狐。王者仁智則至。
</p>
<p class="em2" id="p11"><a class="gg-link" href="#p11" onclick="return changeColor(this);"></a>
	六月，撫冥獲白狐以獻。
</p>
<p class="em2" id="p12"><a class="gg-link" href="#p12" onclick="return changeColor(this);"></a>
	八年六月，徐州獲黑狐以獻。
</p>
<p class="em2" id="p13"><a class="gg-link" href="#p13" onclick="return changeColor(this);"></a>
	十年三月，冀州獲九尾狐以獻。王者六合一統則見。周文王時，東夷歸之。曰，王者不傾於色則至德至，鳥獸亦至。
</p>
<p class="em2" id="p14"><a class="gg-link" href="#p14" onclick="return changeColor(this);"></a>
	十一年十一月，冀州獲九尾狐以獻。
</p>
<p class="em2" id="p15"><a class="gg-link" href="#p15" onclick="return changeColor(this);"></a>
	二十三年正月，司州、河州各獻白狐狸。
</p>
<p class="em2" id="p16"><a class="gg-link" href="#p16" onclick="return changeColor(this);"></a>
	十九年六月，司州平陽郡獲白狐以獻。
</p>
<p class="em2" id="p17"><a class="gg-link" href="#p17" onclick="return changeColor(this);"></a>
	世宗景明三年二月，河州獻白狐。
</p>
<p class="em2" id="p18"><a class="gg-link" href="#p18" onclick="return changeColor(this);"></a>
	永平三年十月，白狐見於汲郡。
</p>
<p class="em2" id="p19"><a class="gg-link" href="#p19" onclick="return changeColor(this);"></a>
	延昌四年四月，兗州獻白狐。
</p>
<p class="em2" id="p20"><a class="gg-link" href="#p20" onclick="return changeColor(this);"></a>
	九月，相州獻白狐。
</p>
<p class="em2" id="p21"><a class="gg-link" href="#p21" onclick="return changeColor(this);"></a>
	閏月，汾州獻白狐二。
</p>
<p class="em2" id="p22"><a class="gg-link" href="#p22" onclick="return changeColor(this);"></a>
	肅宗正光二年三月，南青州獻白狐二。
</p>
<p class="em2" id="p23"><a class="gg-link" href="#p23" onclick="return changeColor(this);"></a>
	三年六月，平陽郡獻白狐。
</p>
<p class="em2" id="p24"><a class="gg-link" href="#p24" onclick="return changeColor(this);"></a>
	八月，光州獻九尾狐。
</p>
<p class="em2" id="p25"><a class="gg-link" href="#p25" onclick="return changeColor(this);"></a>
	四年五月，平陽郡獻白狐。
</p>
<p class="em2" id="p26"><a class="gg-link" href="#p26" onclick="return changeColor(this);"></a>
	孝靜天平四年四月，西兗州獻白狐；七月，光州獻九尾狐。
</p>
<p class="em2" id="p27"><a class="gg-link" href="#p27" onclick="return changeColor(this);"></a>
	元象元年四月，光州獻九尾狐。
</p>
<p class="em2" id="p28"><a class="gg-link" href="#p28" onclick="return changeColor(this);"></a>
	二年二月，光州獻九尾狐。
</p>
<p class="em2" id="p29"><a class="gg-link" href="#p29" onclick="return changeColor(this);"></a>
	興和三年五月，司州獻九尾狐。
</p>
<p class="em2" id="p30"><a class="gg-link" href="#p30" onclick="return changeColor(this);"></a>
	十二月，魏郡獻白狐。
</p>
<p class="em2" id="p31"><a class="gg-link" href="#p31" onclick="return changeColor(this);"></a>
	四年四月，瀛州獻白狐二。
</p>
<p class="em2" id="p32"><a class="gg-link" href="#p32" onclick="return changeColor(this);"></a>
	武定元年七月，幽州獲白狐，以獻上。
</p>
<p class="em2" id="p33"><a class="gg-link" href="#p33" onclick="return changeColor(this);"></a>
	三年七月，瀛州獻白狐，二牡一牝。
</p>
<p class="em2" id="p34"><a class="gg-link" href="#p34" onclick="return changeColor(this);"></a>
	九月，西兗州獻白狐。
</p>
<p class="em2" id="p35"><a class="gg-link" href="#p35" onclick="return changeColor(this);"></a>
	太和二年十一月辛未，泰州獻五色狗。
</p>
<p class="em2" id="p36"><a class="gg-link" href="#p36" onclick="return changeColor(this);"></a>
	三年三月，齊州獻五色狗，其五色如畫。
</p>
<p class="em2" id="p37"><a class="gg-link" href="#p37" onclick="return changeColor(this);"></a>
	太祖天興四年五月，魏郡斥丘縣獲白鹿。王者惠及下則至。
</p>
<p class="em2" id="p38"><a class="gg-link" href="#p38" onclick="return changeColor(this);"></a>
	太宗永興四年九月，建興郡獻白鹿。
</p>
<p class="em2" id="p39"><a class="gg-link" href="#p39" onclick="return changeColor(this);"></a>
	世祖神䴥元年二月，定州獲白䴥，白䴥鹿又見於樂陵，<span class="jiaozhusup">按「䴥」乃牡鹿，無須下著「鹿」字，疑下「䴥」或「鹿」字衍其一。</span>因以改元。
</p>
<p class="em2" id="p40"><a class="gg-link" href="#p40" onclick="return changeColor(this);"></a>
	三年二月，白鹿見於代郡倒剌山。
</p>
<p class="em2" id="p41"><a class="gg-link" href="#p41" onclick="return changeColor(this);"></a>
	太延四年十二月，相州獻白鹿。
</p>
<p class="em2" id="p42"><a class="gg-link" href="#p42" onclick="return changeColor(this);"></a>
	真君八年五月，洛州送白鹿。
</p>
<p class="em2" id="p43"><a class="gg-link" href="#p43" onclick="return changeColor(this);"></a>
	高宗太安二年十月，白鹿見於京師西苑。
</p>
<p class="em2" id="p44"><a class="gg-link" href="#p44" onclick="return changeColor(this);"></a>
	高祖承明元年六月，秦州獻白鹿。
</p>
<p class="em2" id="p45"><a class="gg-link" href="#p45" onclick="return changeColor(this);"></a>
	太和元年正月，白鹿見於秦州。
</p>
<p class="em2" id="p46"><a class="gg-link" href="#p46" onclick="return changeColor(this);"></a>
	三月，白鹿見於青州。
</p>
<p class="em2" id="p47"><a class="gg-link" href="#p47" onclick="return changeColor(this);"></a>
	四年正月，南豫州獻白鹿。
</p>
<p class="em2" id="p48"><a class="gg-link" href="#p48" onclick="return changeColor(this);"></a>
	十九年七月，司州獲白鹿、麑以獻。
</p>
<p class="em2" id="p49"><a class="gg-link" href="#p49" onclick="return changeColor(this);"></a>
	二十年六月，司州獻白鹿。
</p>
<p class="em2" id="p50"><a class="gg-link" href="#p50" onclick="return changeColor(this);"></a>
	世宗景明元年四月，荊州獻白鹿。
</p>
<p class="em2" id="p51"><a class="gg-link" href="#p51" onclick="return changeColor(this);"></a>
	永平四年八月，平州獻白鹿。
</p>
<p class="em2" id="p52"><a class="gg-link" href="#p52" onclick="return changeColor(this);"></a>
	延昌二年五月，齊州獻白鹿。
</p>
<p class="em2" id="p53"><a class="gg-link" href="#p53" onclick="return changeColor(this);"></a>
	四年六月，司州獻白鹿。
</p>
<p class="em2" id="p54"><a class="gg-link" href="#p54" onclick="return changeColor(this);"></a>
	肅宗熙平元年五月，濟州獻白鹿。
</p>
<p class="em2" id="p55"><a class="gg-link" href="#p55" onclick="return changeColor(this);"></a>
	二年五月，司州獻白鹿。
</p>
<p class="em2" id="p56"><a class="gg-link" href="#p56" onclick="return changeColor(this);"></a>
	神龜二年六月，徐州獻白鹿。
</p>
<p class="em2" id="p57"><a class="gg-link" href="#p57" onclick="return changeColor(this);"></a>
	孝靜元象元年六月，齊獻武王獲白鹿以獻。
</p>
<p class="em2" id="p58"><a class="gg-link" href="#p58" onclick="return changeColor(this);"></a>
	武定元年六月，兗州獻白鹿。
</p>
<p class="em2" id="p59"><a class="gg-link" href="#p59" onclick="return changeColor(this);"></a>
	太祖登國六年十二月，上獵，親獲鹿一角。召問群臣，皆曰：「鹿當二角，今一，是諸國將并之應也。」
</p>
<p class="em2" id="p60"><a class="gg-link" href="#p60" onclick="return changeColor(this);"></a>
	高祖太和三年三月，肆州獻一角鹿。
</p>
<p class="em2" id="p61"><a class="gg-link" href="#p61" onclick="return changeColor(this);"></a>
	神龜元年七月，徐州獻一角鹿。
</p>
<p class="em2" id="p62"><a class="gg-link" href="#p62" onclick="return changeColor(this);"></a>
	世宗正始二年九月，後軍將軍尒朱新興獻一角獸。天下平一則至。
</p>
<p class="em2" id="p63"><a class="gg-link" href="#p63" onclick="return changeColor(this);"></a>
	肅宗熙平元年十一月，肆州獻一角獸。
</p>
<p class="em2" id="p64"><a class="gg-link" href="#p64" onclick="return changeColor(this);"></a>
	神龜二年九月，徐州獻一角獸。
</p>
<p class="em2" id="p65"><a class="gg-link" href="#p65" onclick="return changeColor(this);"></a>
	高宗太安三年三月，有白狼一，見於太平郡。議者曰：「古今瑞應多矣，然白狼見於成湯之世，故殷道用興，太平嘉名也。又先帝本封之國而白狼見焉，無窮之徵也。周宣王得之而犬戎服。」
</p>
<p class="em2" id="p66"><a class="gg-link" href="#p66" onclick="return changeColor(this);"></a>
	太宗永興四年十二月，章安子封懿獻白獐。王者刑罰理則至。
</p>
<p class="em2" id="p67"><a class="gg-link" href="#p67" onclick="return changeColor(this);"></a>
	高祖太和二年十二月，懷州獻白獐。
</p>
<p class="em2" id="p68"><a class="gg-link" href="#p68" onclick="return changeColor(this);"></a>
	三年五月，白獐見於豫州。
</p>
<p class="em2" id="p69"><a class="gg-link" href="#p69" onclick="return changeColor(this);"></a>
	二十三年正月，華州獻白麏。
</p>
<p class="em2" id="p70"><a class="gg-link" href="#p70" onclick="return changeColor(this);"></a>
	肅宗熙平二年三月，徐州獻白獐。
</p>
<p class="em2" id="p71"><a class="gg-link" href="#p71" onclick="return changeColor(this);"></a>
	神龜二年七月，徐州獻白獐。
</p>
<p class="em2" id="p72"><a class="gg-link" href="#p72" onclick="return changeColor(this);"></a>
	孝靜武定七年七月，瀛州獻白獐。
</p>
<p class="em2" id="p73"><a class="gg-link" href="#p73" onclick="return changeColor(this);"></a>
	高祖太和七年六月，青州獻三足烏。王者慈孝天地則至。
</p>
<p class="em2" id="p74"><a class="gg-link" href="#p74" onclick="return changeColor(this);"></a>
	十三年十一月，滎陽獻三足烏。
</p>
<p class="em2" id="p75"><a class="gg-link" href="#p75" onclick="return changeColor(this);"></a>
	十四年六月，懷州獻三足烏。
</p>
<p class="em2" id="p76"><a class="gg-link" href="#p76" onclick="return changeColor(this);"></a>
	十五年閏月，濟州獻三足烏。
</p>
<p class="em2" id="p77"><a class="gg-link" href="#p77" onclick="return changeColor(this);"></a>
	十七年五月，冀州獻三足烏。
</p>
<p class="em2" id="p78"><a class="gg-link" href="#p78" onclick="return changeColor(this);"></a>
	二十年六月，豫州獻三足烏。
</p>
<p class="em2" id="p79"><a class="gg-link" href="#p79" onclick="return changeColor(this);"></a>
	二十三年六月，冀州獻三足烏。
</p>
<p class="em2" id="p80"><a class="gg-link" href="#p80" onclick="return changeColor(this);"></a>
	世宗景明元年五月，徐州獻三足烏。
</p>
<p class="em2" id="p81"><a class="gg-link" href="#p81" onclick="return changeColor(this);"></a>
	三年二月，豫州獻三足烏。
</p>
<p class="em2" id="p82"><a class="gg-link" href="#p82" onclick="return changeColor(this);"></a>
	四年六月，幽州獻四足烏。
</p>
<p class="em2" id="p83"><a class="gg-link" href="#p83" onclick="return changeColor(this);"></a>
	正始元年二月，冀州獻三足烏。
</p>
<p class="em2" id="p84"><a class="gg-link" href="#p84" onclick="return changeColor(this);"></a>
	五月，幽州獻三足烏。
</p>
<p class="em2" id="p85"><a class="gg-link" href="#p85" onclick="return changeColor(this);"></a>
	是月，相州獻三足烏。
</p>
<p class="em2" id="p86"><a class="gg-link" href="#p86" onclick="return changeColor(this);"></a>
	六月，定州獻三足烏。
</p>
<p class="em2" id="p87"><a class="gg-link" href="#p87" onclick="return changeColor(this);"></a>
	二年五月，肆州獻三足烏。
</p>
<p class="em2" id="p88"><a class="gg-link" href="#p88" onclick="return changeColor(this);"></a>
	三年三月，豫州獻三足烏。
</p>
<p class="em2" id="p89"><a class="gg-link" href="#p89" onclick="return changeColor(this);"></a>
	是月，豫州又獻三足烏。
</p>
<p class="em2" id="p90"><a class="gg-link" href="#p90" onclick="return changeColor(this);"></a>
	永平元年四月，豫州獻三足烏。
</p>
<p class="em2" id="p91"><a class="gg-link" href="#p91" onclick="return changeColor(this);"></a>
	延昌三年二月，冀州獻三足烏。
</p>
<p class="em2" id="p92"><a class="gg-link" href="#p92" onclick="return changeColor(this);"></a>
	肅宗熙平元年四月，汲郡獻三足烏。
</p>
<p class="em2" id="p93"><a class="gg-link" href="#p93" onclick="return changeColor(this);"></a>
	二年四月，東郡獻三足烏。
</p>
<p class="em2" id="p94"><a class="gg-link" href="#p94" onclick="return changeColor(this);"></a>
	是月，豫州獻三足烏。南兗州又獻三足烏。
</p>
<p class="em2" id="p95"><a class="gg-link" href="#p95" onclick="return changeColor(this);"></a>
	神龜元年八月，雍州獻三足烏。
</p>
<p class="em2" id="p96"><a class="gg-link" href="#p96" onclick="return changeColor(this);"></a>
	二年五月，潁川郡獻三足烏。
</p>
<p class="em2" id="p97"><a class="gg-link" href="#p97" onclick="return changeColor(this);"></a>
	正光元年四月，濟州獻三足烏。
</p>
<p class="em2" id="p98"><a class="gg-link" href="#p98" onclick="return changeColor(this);"></a>
	是月，濟州又獻三足烏。
</p>
<p class="em2" id="p99"><a class="gg-link" href="#p99" onclick="return changeColor(this);"></a>
	二年閏月，東郡獻三足烏。
</p>
<p class="em2" id="p100"><a class="gg-link" href="#p100" onclick="return changeColor(this);"></a>
	三年五月，東郡獻三足烏。潁川郡許昌縣獻三足烏。肆州獻三足烏。
</p>
<p class="em2" id="p101"><a class="gg-link" href="#p101" onclick="return changeColor(this);"></a>
	六月，冀州獻三足烏。
</p>
<p class="em2" id="p102"><a class="gg-link" href="#p102" onclick="return changeColor(this);"></a>
	四年六月，瀛州獻三足烏。
</p>
<p class="em2" id="p103"><a class="gg-link" href="#p103" onclick="return changeColor(this);"></a>
	出帝太昌元年五月，齊獻武王獲三足烏以獻。
</p>
<p class="em2" id="p104"><a class="gg-link" href="#p104" onclick="return changeColor(this);"></a>
	孝靜元象二年四月，京師獲三足烏。
</p>
<p class="em2" id="p105"><a class="gg-link" href="#p105" onclick="return changeColor(this);"></a>
	武定三年五月，瀛州獻三足烏。
</p>
<p class="em2" id="p106"><a class="gg-link" href="#p106" onclick="return changeColor(this);"></a>
	四年四月，潁州獻三足烏。
</p>
<p class="em2" id="p107"><a class="gg-link" href="#p107" onclick="return changeColor(this);"></a>
	五月，潁州又獻三足烏。
</p>
<p class="em2" id="p108"><a class="gg-link" href="#p108" onclick="return changeColor(this);"></a>
	高祖太和二年七月，白烏見於涼州。王者宗廟肅敬則至。
</p>
<p class="em2" id="p109"><a class="gg-link" href="#p109" onclick="return changeColor(this);"></a>
	九月，白烏見於京師。
</p>
<p class="em2" id="p110"><a class="gg-link" href="#p110" onclick="return changeColor(this);"></a>
	三年五月，白烏見於豫州。
</p>
<p class="em2" id="p111"><a class="gg-link" href="#p111" onclick="return changeColor(this);"></a>
	九月，白烏見於秦州。
</p>
<p class="em2" id="p112"><a class="gg-link" href="#p112" onclick="return changeColor(this);"></a>
	十七年六月，兗州獻白烏。
</p>
<p class="em2" id="p113"><a class="gg-link" href="#p113" onclick="return changeColor(this);"></a>
	二十三年十二月，司州獻白烏。
</p>
<p class="em2" id="p114"><a class="gg-link" href="#p114" onclick="return changeColor(this);"></a>
	世宗正始二年五月，司州獻白烏。
</p>
<p class="em2" id="p115"><a class="gg-link" href="#p115" onclick="return changeColor(this);"></a>
	三年九月，潁川郡獻白烏。
</p>
<p class="em2" id="p116"><a class="gg-link" href="#p116" onclick="return changeColor(this);"></a>
	四年七月，潁川又獻白烏。
</p>
<p class="em2" id="p117"><a class="gg-link" href="#p117" onclick="return changeColor(this);"></a>
	永平元年四月，潁川獻白烏。
</p>
<p class="em2" id="p118"><a class="gg-link" href="#p118" onclick="return changeColor(this);"></a>
	延昌二年八月，平陽郡獻白烏。
</p>
<p class="em2" id="p119"><a class="gg-link" href="#p119" onclick="return changeColor(this);"></a>
	三年六月，冀州獻白烏。
</p>
<p class="em2" id="p120"><a class="gg-link" href="#p120" onclick="return changeColor(this);"></a>
	肅宗正光元年十月，幽州獻白烏。
</p>
<p class="em2" id="p121"><a class="gg-link" href="#p121" onclick="return changeColor(this);"></a>
	孝靜天平二年七月，齊獻武王獲白烏以獻。
</p>
<p class="em2" id="p122"><a class="gg-link" href="#p122" onclick="return changeColor(this);"></a>
	元象元年五月，冀州獲白烏。
</p>
<p class="em2" id="p123"><a class="gg-link" href="#p123" onclick="return changeColor(this);"></a>
	二年八月，徐州表：「濟陰郡廳事前槐樹，烏巢於上，烏母死，有鵲銜食餔烏兒，不失其時，並皆長大。」賞太守帛十匹。
</p>
<p class="em2" id="p124"><a class="gg-link" href="#p124" onclick="return changeColor(this);"></a>
	興和四年四月，魏郡貴鄉縣獲白烏鶵。
</p>
<p class="em2" id="p125"><a class="gg-link" href="#p125" onclick="return changeColor(this);"></a>
	五月，京師獲白烏。是月，陽夏郡獻白烏。
</p>
<p class="em2" id="p126"><a class="gg-link" href="#p126" onclick="return changeColor(this);"></a>
	七月，北豫州獻白烏。
</p>
<p class="em2" id="p127"><a class="gg-link" href="#p127" onclick="return changeColor(this);"></a>
	十月，瀛州獻白烏。
</p>
<p class="em2" id="p128"><a class="gg-link" href="#p128" onclick="return changeColor(this);"></a>
	武定元年六月，東郡民獻白烏。
</p>
<p class="em2" id="p129"><a class="gg-link" href="#p129" onclick="return changeColor(this);"></a>
	三年五月，北豫州獻白烏。
</p>
<p class="em2" id="p130"><a class="gg-link" href="#p130" onclick="return changeColor(this);"></a>
	是月，廣宗郡獻白烏。潁州又獻白烏。
</p>
<p class="em2" id="p131"><a class="gg-link" href="#p131" onclick="return changeColor(this);"></a>
	六月，滄州獻白烏。
</p>
<p class="em2" id="p132"><a class="gg-link" href="#p132" onclick="return changeColor(this);"></a>
	四年四月，梁州獻白烏。
</p>
<p class="em2" id="p133"><a class="gg-link" href="#p133" onclick="return changeColor(this);"></a>
	五月，濟州獻白烏。
</p>
<p class="em2" id="p134"><a class="gg-link" href="#p134" onclick="return changeColor(this);"></a>
	八月，陽夏郡獻白烏。
</p>
<p class="em2" id="p135"><a class="gg-link" href="#p135" onclick="return changeColor(this);"></a>
	高祖太和二年二月，涼州獻赤烏。周武王時銜麥至而克殷。
</p>
<p class="em2" id="p136"><a class="gg-link" href="#p136" onclick="return changeColor(this);"></a>
	肅宗熙平元年二月，赤烏見肆州秀容郡。
</p>
<p class="em2" id="p137"><a class="gg-link" href="#p137" onclick="return changeColor(this);"></a>
	神龜元年四月，赤烏見并州之晉陽縣。
</p>
<p class="em2" id="p138"><a class="gg-link" href="#p138" onclick="return changeColor(this);"></a>
	世宗景明二年十二月，南青州獻蒼烏。君修行孝慈，萬姓不好殺生則至。
</p>
<p class="em2" id="p139"><a class="gg-link" href="#p139" onclick="return changeColor(this);"></a>
	正始二年五月，雍州獻蒼烏。
</p>
<p class="em2" id="p140"><a class="gg-link" href="#p140" onclick="return changeColor(this);"></a>
	六月，雍州又獻蒼烏。
</p>
<p class="em2" id="p141"><a class="gg-link" href="#p141" onclick="return changeColor(this);"></a>
	永平二年四月，河內獻蒼烏。
</p>
<p class="em2" id="p142"><a class="gg-link" href="#p142" onclick="return changeColor(this);"></a>
	肅宗熙平元年六月，冀州獻蒼烏。
</p>
<p class="em2" id="p143"><a class="gg-link" href="#p143" onclick="return changeColor(this);"></a>
	前廢帝普泰元年五月，河內獻蒼烏。
</p>
<p class="em2" id="p144"><a class="gg-link" href="#p144" onclick="return changeColor(this);"></a>
	孝靜興和四年五月，濟州獻蒼烏。
</p>
<p class="em2" id="p145"><a class="gg-link" href="#p145" onclick="return changeColor(this);"></a>
	七月，瀛州又獻蒼烏。
</p>
<p class="em2" id="p146"><a class="gg-link" href="#p146" onclick="return changeColor(this);"></a>
	武定元年四月，兗州獻蒼烏。
</p>
<p class="em2" id="p147"><a class="gg-link" href="#p147" onclick="return changeColor(this);"></a>
	五月，濟州又獻蒼烏。
</p>
<p class="em2" id="p148"><a class="gg-link" href="#p148" onclick="return changeColor(this);"></a>
	二年五月，京師獲蒼烏。
</p>
<p class="em2" id="p149"><a class="gg-link" href="#p149" onclick="return changeColor(this);"></a>
	三年六月，京師獲蒼烏。
</p>
<p class="em2" id="p150"><a class="gg-link" href="#p150" onclick="return changeColor(this);"></a>
	十月，光州獻蒼烏。
</p>
<p class="em2" id="p151"><a class="gg-link" href="#p151" onclick="return changeColor(this);"></a>
	高祖延興二年四月，幽州獻白鵲。
</p>
<p class="em2" id="p152"><a class="gg-link" href="#p152" onclick="return changeColor(this);"></a>
	四年九月，白鵲見於中山。
</p>
<p class="em2" id="p153"><a class="gg-link" href="#p153" onclick="return changeColor(this);"></a>
	承明元年八月，定、冀二州俱獻白鵲。
</p>
<p class="em2" id="p154"><a class="gg-link" href="#p154" onclick="return changeColor(this);"></a>
	十一月，定州又獻白鵲。
</p>
<p class="em2" id="p155"><a class="gg-link" href="#p155" onclick="return changeColor(this);"></a>
	太和二年十一月，洛州獻白鵲。
</p>
<p class="em2" id="p156"><a class="gg-link" href="#p156" onclick="return changeColor(this);"></a>
	肅宗熙平元年正月，定州獻白鵲。
</p>
<p class="em2" id="p157"><a class="gg-link" href="#p157" onclick="return changeColor(this);"></a>
	正光四年正月，京師獲白鵲。
</p>
<p class="em2" id="p158"><a class="gg-link" href="#p158" onclick="return changeColor(this);"></a>
	孝靜興平二年五月，京師獲白鵲。
</p>
<p class="em2" id="p159"><a class="gg-link" href="#p159" onclick="return changeColor(this);"></a>
	武定二年七月，林慮獻白鵲。
</p>
<p class="em2" id="p160"><a class="gg-link" href="#p160" onclick="return changeColor(this);"></a>
	三年六月，京師獲白鵲。
</p>
<p class="em2" id="p161"><a class="gg-link" href="#p161" onclick="return changeColor(this);"></a>
	世祖太平真君二年七月，天有黃光洞照。議者僉謂榮光也。
</p>
<p class="em2" id="p162"><a class="gg-link" href="#p162" onclick="return changeColor(this);"></a>
	高宗興光元年二月，有雲五色。所謂景雲，太平之應也。
</p>
<p class="em2" id="p163"><a class="gg-link" href="#p163" onclick="return changeColor(this);"></a>
	景明二年六月，有雲五色，見於申酉之間。
</p>
<p class="em2" id="p164"><a class="gg-link" href="#p164" onclick="return changeColor(this);"></a>
	出帝太昌元年六月，日初出，有大黃氣成抱。
</p>
<p class="em2" id="p165"><a class="gg-link" href="#p165" onclick="return changeColor(this);"></a>
	世祖始光四年六月，甘露降於太學。王者德至，天和氣盛則降。又王者敬老，則柏受甘露。王者尊賢愛老，不失細微，則竹葦受。
</p>
<p class="em2" id="p166"><a class="gg-link" href="#p166" onclick="return changeColor(this);"></a>
	神䴥元年二月，甘露降於范陽郡。
</p>
<p class="em2" id="p167"><a class="gg-link" href="#p167" onclick="return changeColor(this);"></a>
	二年四月，甘露降於鄴。
</p>
<p class="em2" id="p168"><a class="gg-link" href="#p168" onclick="return changeColor(this);"></a>
	六月，甘露降於平城宮。
</p>
<p class="em2" id="p169"><a class="gg-link" href="#p169" onclick="return changeColor(this);"></a>
	三年三月，甘露降於鄴。
</p>
<p class="em2" id="p170"><a class="gg-link" href="#p170" onclick="return changeColor(this);"></a>
	四年五月，甘露降於河西。
</p>
<p class="em2" id="p171"><a class="gg-link" href="#p171" onclick="return changeColor(this);"></a>
	太平真君元年四月，甘露降於平原郡。
</p>
<p class="em2" id="p172"><a class="gg-link" href="#p172" onclick="return changeColor(this);"></a>
	高宗太安二年七月，甘露降於常山郡。
</p>
<p class="em2" id="p173"><a class="gg-link" href="#p173" onclick="return changeColor(this);"></a>
	和平二年七月，甘露降於京師。
</p>
<p class="em2" id="p174"><a class="gg-link" href="#p174" onclick="return changeColor(this);"></a>
	世宗景明三年八月，甘露降於青州新城縣。
</p>
<p class="em2" id="p175"><a class="gg-link" href="#p175" onclick="return changeColor(this);"></a>
	永平元年十月，甘露降於青州益都縣。
</p>
<p class="em2" id="p176"><a class="gg-link" href="#p176" onclick="return changeColor(this);"></a>
	延昌二年九月，甘露降於齊州清河郡。
</p>
<p class="em2" id="p177"><a class="gg-link" href="#p177" onclick="return changeColor(this);"></a>
	三年十月，齊州上言甘露降。
</p>
<p class="em2" id="p178"><a class="gg-link" href="#p178" onclick="return changeColor(this);"></a>
	四年七月，甘露降於京師。
</p>
<p class="em2" id="p179"><a class="gg-link" href="#p179" onclick="return changeColor(this);"></a>
	肅宗正光三年十月，甘露降華林園柏樹。
</p>
<p class="em2" id="p180"><a class="gg-link" href="#p180" onclick="return changeColor(this);"></a>
	四年八月，甘露降顯美縣。
</p>
<p class="em2" id="p181"><a class="gg-link" href="#p181" onclick="return changeColor(this);"></a>
	孝靜元象二年三月，甘露降於京師。
</p>
<p class="em2" id="p182"><a class="gg-link" href="#p182" onclick="return changeColor(this);"></a>
	武定五年十月，甘露降齊文襄王第門柳樹。
</p>
<p class="em2" id="p183"><a class="gg-link" href="#p183" onclick="return changeColor(this);"></a>
	六年三月，甘露降於京師。
</p>
<p class="em2" id="p184"><a class="gg-link" href="#p184" onclick="return changeColor(this);"></a>
	四月，太山郡上言甘露降。
</p>
<p class="em2" id="p185"><a class="gg-link" href="#p185" onclick="return changeColor(this);"></a>
	太祖天興二年七月，獲嘉禾於平城縣，異莖同穎。
</p>
<p class="em2" id="p186"><a class="gg-link" href="#p186" onclick="return changeColor(this);"></a>
	八月，廣寧送嘉禾一莖十一穗；平城南十里郊嘉禾一莖九穗，告于宗廟。
</p>
<p class="em2" id="p187"><a class="gg-link" href="#p187" onclick="return changeColor(this);"></a>
	太宗永興二年十月，嘉禾生於清河郡。
</p>
<p class="em2" id="p188"><a class="gg-link" href="#p188" onclick="return changeColor(this);"></a>
	泰常三年八月，嘉禾生於勃海郡東光縣。
</p>
<p class="em2" id="p189"><a class="gg-link" href="#p189" onclick="return changeColor(this);"></a>
	世祖神䴥二年七月，嘉禾生於魏郡安陽縣，三本同穎。
</p>
<p class="em2" id="p190"><a class="gg-link" href="#p190" onclick="return changeColor(this);"></a>
	高祖承明元年八月，齊州獻嘉禾。
</p>
<p class="em2" id="p191"><a class="gg-link" href="#p191" onclick="return changeColor(this);"></a>
	太和三年九月，齊州獻嘉禾。
</p>
<p class="em2" id="p192"><a class="gg-link" href="#p192" onclick="return changeColor(this);"></a>
	五年八月，常山獻嘉禾。
</p>
<p class="em2" id="p193"><a class="gg-link" href="#p193" onclick="return changeColor(this);"></a>
	七年八月，定州獻嘉禾。
</p>
<p class="em2" id="p194"><a class="gg-link" href="#p194" onclick="return changeColor(this);"></a>
	世宗景明元年七月，齊州獻嘉禾。
</p>
<p class="em2" id="p195"><a class="gg-link" href="#p195" onclick="return changeColor(this);"></a>
	三年七月，齊州獻嘉禾。
</p>
<p class="em2" id="p196"><a class="gg-link" href="#p196" onclick="return changeColor(this);"></a>
	四年八月，冀州獻嘉禾。
</p>
<p class="em2" id="p197"><a class="gg-link" href="#p197" onclick="return changeColor(this);"></a>
	正始元年八月，濟州獻嘉禾。
</p>
<p class="em2" id="p198"><a class="gg-link" href="#p198" onclick="return changeColor(this);"></a>
	二年六月，齊州獻嘉禾。七月，魯陽郡獻嘉禾。八月，司州獻嘉禾。
</p>
<p class="em2" id="p199"><a class="gg-link" href="#p199" onclick="return changeColor(this);"></a>
	三年七月，冀州獻嘉禾。
</p>
<p class="em2" id="p200"><a class="gg-link" href="#p200" onclick="return changeColor(this);"></a>
	永平三年八月，滎陽獻嘉禾。
</p>
<p class="em2" id="p201"><a class="gg-link" href="#p201" onclick="return changeColor(this);"></a>
	肅宗熙平二年八月，幽州獻嘉禾，三本同穗。
</p>
<p class="em2" id="p202"><a class="gg-link" href="#p202" onclick="return changeColor(this);"></a>
	正光二年七月，朔州獻嘉禾。
</p>
<p class="em2" id="p203"><a class="gg-link" href="#p203" onclick="return changeColor(this);"></a>
	三年八月，肆州獻嘉禾一根，生六穗。
</p>
<p class="em2" id="p204"><a class="gg-link" href="#p204" onclick="return changeColor(this);"></a>
	孝靜天平三年七月，魏郡獻嘉禾。
</p>
<p class="em2" id="p205"><a class="gg-link" href="#p205" onclick="return changeColor(this);"></a>
	四年八月，并州獻嘉禾。
</p>
<p class="em2" id="p206"><a class="gg-link" href="#p206" onclick="return changeColor(this);"></a>
	是月，京師又獲嘉禾。虞曹郎中司馬仲璨又獻嘉禾，一莖五穗。
</p>
<p class="em2" id="p207"><a class="gg-link" href="#p207" onclick="return changeColor(this);"></a>
	元象元年八月，東雍州獻嘉禾。
</p>
<p class="em2" id="p208"><a class="gg-link" href="#p208" onclick="return changeColor(this);"></a>
	興和三年八月，南青州獻嘉禾。
</p>
<p class="em2" id="p209"><a class="gg-link" href="#p209" onclick="return changeColor(this);"></a>
	四年八月，京師再獲嘉禾。
</p>
<p class="em2" id="p210"><a class="gg-link" href="#p210" onclick="return changeColor(this);"></a>
	武定二年八月，京師獲嘉禾。
</p>
<p class="em2" id="p211"><a class="gg-link" href="#p211" onclick="return changeColor(this);"></a>
	三年八月，并州獻嘉禾。
</p>
<p class="em2" id="p212"><a class="gg-link" href="#p212" onclick="return changeColor(this);"></a>
	高祖太和三年十月，徐州獻嘉瓠，一蔕兩實。
</p>
<p class="em2" id="p213"><a class="gg-link" href="#p213" onclick="return changeColor(this);"></a>
	太祖天興二年七月，并州獻白兔一。王者敬耆老則見。
</p>
<p class="em2" id="p214"><a class="gg-link" href="#p214" onclick="return changeColor(this);"></a>
	三年五月，車駕東巡，幸廣寧，有白兔見於乘輿前，獲之。
</p>
<p class="em2" id="p215"><a class="gg-link" href="#p215" onclick="return changeColor(this);"></a>
	四年正月，并州獻白兔。
</p>
<p class="em2" id="p216"><a class="gg-link" href="#p216" onclick="return changeColor(this);"></a>
	太宗永興三年，上獵於西山，獲白兔。
</p>
<p class="em2" id="p217"><a class="gg-link" href="#p217" onclick="return changeColor(this);"></a>
	八月，京師獲白兔。
</p>
<p class="em2" id="p218"><a class="gg-link" href="#p218" onclick="return changeColor(this);"></a>
	泰常元年十一月，定州安平縣獻白兔。
</p>
<p class="em2" id="p219"><a class="gg-link" href="#p219" onclick="return changeColor(this);"></a>
	二年六月，京師獲白兔。
</p>
<p class="em2" id="p220"><a class="gg-link" href="#p220" onclick="return changeColor(this);"></a>
	三年六月，頓丘郡獲白兔。
</p>
<p class="em2" id="p221"><a class="gg-link" href="#p221" onclick="return changeColor(this);"></a>
	世祖始光三年五月，洛州獻黑兔。
</p>
<p class="em2" id="p222"><a class="gg-link" href="#p222" onclick="return changeColor(this);"></a>
	神䴥元年九月，章武郡獻白兔。
</p>
<p class="em2" id="p223"><a class="gg-link" href="#p223" onclick="return changeColor(this);"></a>
	四年二月，勃海郡獻白兔。
</p>
<p class="em2" id="p224"><a class="gg-link" href="#p224" onclick="return changeColor(this);"></a>
	真君七年二月，青州獻白兔二。
</p>
<p class="em2" id="p225"><a class="gg-link" href="#p225" onclick="return changeColor(this);"></a>
	高宗和平三年十月，雲中獲白兔。
</p>
<p class="em2" id="p226"><a class="gg-link" href="#p226" onclick="return changeColor(this);"></a>
	四年閏月，鄴縣獲白兔。
</p>
<p class="em2" id="p227"><a class="gg-link" href="#p227" onclick="return changeColor(this);"></a>
	高祖延興五年四月，白兔見於代郡。
</p>
<p class="em2" id="p228"><a class="gg-link" href="#p228" onclick="return changeColor(this);"></a>
	承明元年八月，白兔見於雲中。
</p>
<p class="em2" id="p229"><a class="gg-link" href="#p229" onclick="return changeColor(this);"></a>
	太和元年六月，雍州周城縣獻白兔。
</p>
<p class="em2" id="p230"><a class="gg-link" href="#p230" onclick="return changeColor(this);"></a>
	三年三月，吐京鎮獻白兔。
</p>
<p class="em2" id="p231"><a class="gg-link" href="#p231" onclick="return changeColor(this);"></a>
	八年六月，徐州獻白兔。
</p>
<p class="em2" id="p232"><a class="gg-link" href="#p232" onclick="return changeColor(this);"></a>
	十八年十月，瀛州獻白兔。
</p>
<p class="em2" id="p233"><a class="gg-link" href="#p233" onclick="return changeColor(this);"></a>
	二十年七月，汲郡獻黑兔。
</p>
<p class="em2" id="p234"><a class="gg-link" href="#p234" onclick="return changeColor(this);"></a>
	七月，京師獲白兔。
</p>
<p class="em2" id="p235"><a class="gg-link" href="#p235" onclick="return changeColor(this);"></a>
	二十三年，獲黑兔。
</p>
<p class="em2" id="p236"><a class="gg-link" href="#p236" onclick="return changeColor(this);"></a>
	世宗景明元年十一月，河州獻白兔。
</p>
<p class="em2" id="p237"><a class="gg-link" href="#p237" onclick="return changeColor(this);"></a>
	三年四月，潁川郡獻白兔。
</p>
<p class="em2" id="p238"><a class="gg-link" href="#p238" onclick="return changeColor(this);"></a>
	八月，河內郡獻白兔。
</p>
<p class="em2" id="p239"><a class="gg-link" href="#p239" onclick="return changeColor(this);"></a>
	四年六月，河內郡獻白兔。
</p>
<p class="em2" id="p240"><a class="gg-link" href="#p240" onclick="return changeColor(this);"></a>
	七月，夏州獻黑兔。
</p>
<p class="em2" id="p241"><a class="gg-link" href="#p241" onclick="return changeColor(this);"></a>
	正始元年三月，河南郡獻黑兔。
</p>
<p class="em2" id="p242"><a class="gg-link" href="#p242" onclick="return changeColor(this);"></a>
	四月，魯陽郡獻白兔。
</p>
<p class="em2" id="p243"><a class="gg-link" href="#p243" onclick="return changeColor(this);"></a>
	二年八月，東郡獻白兔。
</p>
<p class="em2" id="p244"><a class="gg-link" href="#p244" onclick="return changeColor(this);"></a>
	九月，河內郡獻黑兔。
</p>
<p class="em2" id="p245"><a class="gg-link" href="#p245" onclick="return changeColor(this);"></a>
	是月，肆州獻白兔，東郡又獻白兔。
</p>
<p class="em2" id="p246"><a class="gg-link" href="#p246" onclick="return changeColor(this);"></a>
	三年七月，薄骨律鎮獻白兔。
</p>
<p class="em2" id="p247"><a class="gg-link" href="#p247" onclick="return changeColor(this);"></a>
	九月，肆州獻白兔。
</p>
<p class="em2" id="p248"><a class="gg-link" href="#p248" onclick="return changeColor(this);"></a>
	四年四月，河內郡獻白兔。
</p>
<p class="em2" id="p249"><a class="gg-link" href="#p249" onclick="return changeColor(this);"></a>
	永平元年四月，濟州獻白兔。
</p>
<p class="em2" id="p250"><a class="gg-link" href="#p250" onclick="return changeColor(this);"></a>
	五月，河內獻黑兔。
</p>
<p class="em2" id="p251"><a class="gg-link" href="#p251" onclick="return changeColor(this);"></a>
	十月，樂安郡獲白兔。
</p>
<p class="em2" id="p252"><a class="gg-link" href="#p252" onclick="return changeColor(this);"></a>
	二年二月，相州獻白兔。
</p>
<p class="em2" id="p253"><a class="gg-link" href="#p253" onclick="return changeColor(this);"></a>
	延昌三年七月，豫州獻白兔。
</p>
<p class="em2" id="p254"><a class="gg-link" href="#p254" onclick="return changeColor(this);"></a>
	四年三月，河南獻白兔。
</p>
<p class="em2" id="p255"><a class="gg-link" href="#p255" onclick="return changeColor(this);"></a>
	八月，河南又獻白兔。
</p>
<p class="em2" id="p256"><a class="gg-link" href="#p256" onclick="return changeColor(this);"></a>
	九月，河內又獻白兔。
</p>
<p class="em2" id="p257"><a class="gg-link" href="#p257" onclick="return changeColor(this);"></a>
	肅宗熙平二年四月，豫州獻白兔。
</p>
<p class="em2" id="p258"><a class="gg-link" href="#p258" onclick="return changeColor(this);"></a>
	五月，東郡獻白兔。
</p>
<p class="em2" id="p259"><a class="gg-link" href="#p259" onclick="return changeColor(this);"></a>
	六月，京師獲白兔。
</p>
<p class="em2" id="p260"><a class="gg-link" href="#p260" onclick="return changeColor(this);"></a>
	十一月，鄯善鎮獻白兔。
</p>
<p class="em2" id="p261"><a class="gg-link" href="#p261" onclick="return changeColor(this);"></a>
	神龜元年六月，京師獲黑兔。
</p>
<p class="em2" id="p262"><a class="gg-link" href="#p262" onclick="return changeColor(this);"></a>
	二年八月，正平郡獻白兔。
</p>
<p class="em2" id="p263"><a class="gg-link" href="#p263" onclick="return changeColor(this);"></a>
	九月，正平郡又獻白兔。
</p>
<p class="em2" id="p264"><a class="gg-link" href="#p264" onclick="return changeColor(this);"></a>
	十月，京師獲黑兔。
</p>
<p class="em2" id="p265"><a class="gg-link" href="#p265" onclick="return changeColor(this);"></a>
	正光元年正月徐州獻白兔。
</p>
<p class="em2" id="p266"><a class="gg-link" href="#p266" onclick="return changeColor(this);"></a>
	五月，冀州獻白兔。
</p>
<p class="em2" id="p267"><a class="gg-link" href="#p267" onclick="return changeColor(this);"></a>
	三年五月，徐州獻白兔二。
</p>
<p class="em2" id="p268"><a class="gg-link" href="#p268" onclick="return changeColor(this);"></a>
	是月，冀州獻白兔。
</p>
<p class="em2" id="p269"><a class="gg-link" href="#p269" onclick="return changeColor(this);"></a>
	孝靜天平二年八月，光州獻白兔。
</p>
<p class="em2" id="p270"><a class="gg-link" href="#p270" onclick="return changeColor(this);"></a>
	四年十月，光州獻白兔。
</p>
<p class="em2" id="p271"><a class="gg-link" href="#p271" onclick="return changeColor(this);"></a>
	元象元年五月，徐州獲白兔。
</p>
<p class="em2" id="p272"><a class="gg-link" href="#p272" onclick="return changeColor(this);"></a>
	六月，齊獻武王獲白兔以獻。
</p>
<p class="em2" id="p273"><a class="gg-link" href="#p273" onclick="return changeColor(this);"></a>
	是月，濮陽郡獻白兔。
</p>
<p class="em2" id="p274"><a class="gg-link" href="#p274" onclick="return changeColor(this);"></a>
	興和二年四月，徐州獻白兔。
</p>
<p class="em2" id="p275"><a class="gg-link" href="#p275" onclick="return changeColor(this);"></a>
	六月，京師獲白兔。
</p>
<p class="em2" id="p276"><a class="gg-link" href="#p276" onclick="return changeColor(this);"></a>
	四年正月，光州獻白兔。
</p>
<p class="em2" id="p277"><a class="gg-link" href="#p277" onclick="return changeColor(this);"></a>
	武定元年三月，瀛州獻白兔。
</p>
<p class="em2" id="p278"><a class="gg-link" href="#p278" onclick="return changeColor(this);"></a>
	□月，汲郡獻白兔。
</p>
<p class="em2" id="p279"><a class="gg-link" href="#p279" onclick="return changeColor(this);"></a>
	六年十一月，武平鎮獻白兔。
</p>
<p class="em2" id="p280"><a class="gg-link" href="#p280" onclick="return changeColor(this);"></a>
	太祖天興五年八月，上曜軍覽谷，見白燕一。
</p>
<p class="em2" id="p281"><a class="gg-link" href="#p281" onclick="return changeColor(this);"></a>
	太宗永興三年六月，京師獲白燕。
</p>
<p class="em2" id="p282"><a class="gg-link" href="#p282" onclick="return changeColor(this);"></a>
	四年閏月，京師又獲白燕。
</p>
<p class="em2" id="p283"><a class="gg-link" href="#p283" onclick="return changeColor(this);"></a>
	泰常二年六月，京師獲白燕。
</p>
<p class="em2" id="p284"><a class="gg-link" href="#p284" onclick="return changeColor(this);"></a>
	高祖太和二年三月，白燕見於并州。
</p>
<p class="em2" id="p285"><a class="gg-link" href="#p285" onclick="return changeColor(this);"></a>
	八年四月，白燕集於京師。
</p>
<p class="em2" id="p286"><a class="gg-link" href="#p286" onclick="return changeColor(this);"></a>
	是月，代郡獻白燕。
</p>
<p class="em2" id="p287"><a class="gg-link" href="#p287" onclick="return changeColor(this);"></a>
	二十三年八月，荊州獻白燕。
</p>
<p class="em2" id="p288"><a class="gg-link" href="#p288" onclick="return changeColor(this);"></a>
	閏月，正平郡獻白燕。
</p>
<p class="em2" id="p289"><a class="gg-link" href="#p289" onclick="return changeColor(this);"></a>
	世宗景明三年六月，涇州獻白燕。
</p>
<p class="em2" id="p290"><a class="gg-link" href="#p290" onclick="return changeColor(this);"></a>
	肅宗熙平元年七月，京師獲白燕。
</p>
<p class="em2" id="p291"><a class="gg-link" href="#p291" onclick="return changeColor(this);"></a>
	孝靜元象元年八月，西中府獻白燕。
</p>
<p class="em2" id="p292"><a class="gg-link" href="#p292" onclick="return changeColor(this);"></a>
	興和二年三月，京師獲白燕。
</p>
<p class="em2" id="p293"><a class="gg-link" href="#p293" onclick="return changeColor(this);"></a>
	武定三年六月，北豫州獻白燕。
</p>
<p class="em2" id="p294"><a class="gg-link" href="#p294" onclick="return changeColor(this);"></a>
	太宗泰常八年五月，雁門獻白雀。王者爵祿均則白雀至。<span class="jiaozhusup">百衲本「均」字空格，他本注「闕」字。今據宋書卷二九符瑞志下補。</span>
</p>
<p class="em2" id="p295"><a class="gg-link" href="#p295" onclick="return changeColor(this);"></a>
	世祖神䴥元年九月，滄水郡獻白雀。
</p>
<p class="em2" id="p296"><a class="gg-link" href="#p296" onclick="return changeColor(this);"></a>
	十月，魏郡獻白雀。
</p>
<p class="em2" id="p297"><a class="gg-link" href="#p297" onclick="return changeColor(this);"></a>
	真君八年五月，雁門郡獻白雀。
</p>
<p class="em2" id="p298"><a class="gg-link" href="#p298" onclick="return changeColor(this);"></a>
	高祖延興二年二月，白雀見於扶風郡。
</p>
<p class="em2" id="p299"><a class="gg-link" href="#p299" onclick="return changeColor(this);"></a>
	三年五月，白雀見於代郡。
</p>
<p class="em2" id="p300"><a class="gg-link" href="#p300" onclick="return changeColor(this);"></a>
	四年正月，青州獻白雀。
</p>
<p class="em2" id="p301"><a class="gg-link" href="#p301" onclick="return changeColor(this);"></a>
	太和三年五月，白雀見於豫州。
</p>
<p class="em2" id="p302"><a class="gg-link" href="#p302" onclick="return changeColor(this);"></a>
	十三年正月，清河武城縣獻白雀。
</p>
<p class="em2" id="p303"><a class="gg-link" href="#p303" onclick="return changeColor(this);"></a>
	世宗景明三年六月，滎陽郡獻白雀。
</p>
<p class="em2" id="p304"><a class="gg-link" href="#p304" onclick="return changeColor(this);"></a>
	十月，薄骨律鎮獻白雀。
</p>
<p class="em2" id="p305"><a class="gg-link" href="#p305" onclick="return changeColor(this);"></a>
	四年三月，敦煌鎮獻白雀。
</p>
<p class="em2" id="p306"><a class="gg-link" href="#p306" onclick="return changeColor(this);"></a>
	五月，京師獲白雀。
</p>
<p class="em2" id="p307"><a class="gg-link" href="#p307" onclick="return changeColor(this);"></a>
	六月，恒農郡獻白雀。
</p>
<p class="em2" id="p308"><a class="gg-link" href="#p308" onclick="return changeColor(this);"></a>
	七月，京師獲白雀。
</p>
<p class="em2" id="p309"><a class="gg-link" href="#p309" onclick="return changeColor(this);"></a>
	正始二年七月，薄骨律鎮獻白雀。
</p>
<p class="em2" id="p310"><a class="gg-link" href="#p310" onclick="return changeColor(this);"></a>
	三年四月，獲白雀於京師。
</p>
<p class="em2" id="p311"><a class="gg-link" href="#p311" onclick="return changeColor(this);"></a>
	十月，河州獻白雀。
</p>
<p class="em2" id="p312"><a class="gg-link" href="#p312" onclick="return changeColor(this);"></a>
	十二月，雍州獻白雀。
</p>
<p class="em2" id="p313"><a class="gg-link" href="#p313" onclick="return changeColor(this);"></a>
	四年二月，豫州獻白雀。
</p>
<p class="em2" id="p314"><a class="gg-link" href="#p314" onclick="return changeColor(this);"></a>
	永平三年七月，京師獲白雀。
</p>
<p class="em2" id="p315"><a class="gg-link" href="#p315" onclick="return changeColor(this);"></a>
	延昌三年七月，河南郡獲白雀。
</p>
<p class="em2" id="p316"><a class="gg-link" href="#p316" onclick="return changeColor(this);"></a>
	十一月，秦州獻白雀。
</p>
<p class="em2" id="p317"><a class="gg-link" href="#p317" onclick="return changeColor(this);"></a>
	四年五月，滎陽獻白雀。
</p>
<p class="em2" id="p318"><a class="gg-link" href="#p318" onclick="return changeColor(this);"></a>
	八月，秦州獻白雀。
</p>
<p class="em2" id="p319"><a class="gg-link" href="#p319" onclick="return changeColor(this);"></a>
	是月，青州獻白雀。
</p>
<p class="em2" id="p320"><a class="gg-link" href="#p320" onclick="return changeColor(this);"></a>
	是月，恒州獻白雀。
</p>
<p class="em2" id="p321"><a class="gg-link" href="#p321" onclick="return changeColor(this);"></a>
	是月，洛陽獲白雀。
</p>
<p class="em2" id="p322"><a class="gg-link" href="#p322" onclick="return changeColor(this);"></a>
	十一月，荊州獻白雀。
</p>
<p class="em2" id="p323"><a class="gg-link" href="#p323" onclick="return changeColor(this);"></a>
	肅宗熙平元年四月，京師再獲白雀。
</p>
<p class="em2" id="p324"><a class="gg-link" href="#p324" onclick="return changeColor(this);"></a>
	七月，宮中獲白雀。
</p>
<p class="em2" id="p325"><a class="gg-link" href="#p325" onclick="return changeColor(this);"></a>
	二年四月，華州獻白雀。
</p>
<p class="em2" id="p326"><a class="gg-link" href="#p326" onclick="return changeColor(this);"></a>
	六月，相州獻白雀。
</p>
<p class="em2" id="p327"><a class="gg-link" href="#p327" onclick="return changeColor(this);"></a>
	是月，薄骨律鎮獻白雀。
</p>
<p class="em2" id="p328"><a class="gg-link" href="#p328" onclick="return changeColor(this);"></a>
	七月，京師獲白雀。
</p>
<p class="em2" id="p329"><a class="gg-link" href="#p329" onclick="return changeColor(this);"></a>
	八月，薄骨律鎮又獻白雀。
</p>
<p class="em2" id="p330"><a class="gg-link" href="#p330" onclick="return changeColor(this);"></a>
	是月，京師獲白雀。
</p>
<p class="em2" id="p331"><a class="gg-link" href="#p331" onclick="return changeColor(this);"></a>
	十一月，京師獲白雀。
</p>
<p class="em2" id="p332"><a class="gg-link" href="#p332" onclick="return changeColor(this);"></a>
	神龜元年五月，京師獲白雀。
</p>
<p class="em2" id="p333"><a class="gg-link" href="#p333" onclick="return changeColor(this);"></a>
	六月，京師獲白雀二。
</p>
<p class="em2" id="p334"><a class="gg-link" href="#p334" onclick="return changeColor(this);"></a>
	八月，薄骨律鎮獻白雀。
</p>
<p class="em2" id="p335"><a class="gg-link" href="#p335" onclick="return changeColor(this);"></a>
	二年五月，徐州獻白雀。
</p>
<p class="em2" id="p336"><a class="gg-link" href="#p336" onclick="return changeColor(this);"></a>
	是月，京師獲白雀。
</p>
<p class="em2" id="p337"><a class="gg-link" href="#p337" onclick="return changeColor(this);"></a>
	三年七月，京師又獲白雀。
</p>
<p class="em2" id="p338"><a class="gg-link" href="#p338" onclick="return changeColor(this);"></a>
	正光元年六月，京師獲白雀。
</p>
<p class="em2" id="p339"><a class="gg-link" href="#p339" onclick="return changeColor(this);"></a>
	二年六月，光州獻白雀。
</p>
<p class="em2" id="p340"><a class="gg-link" href="#p340" onclick="return changeColor(this);"></a>
	三年四月，京師獲白雀。
</p>
<p class="em2" id="p341"><a class="gg-link" href="#p341" onclick="return changeColor(this);"></a>
	六月，滎陽郡獻白雀。
</p>
<p class="em2" id="p342"><a class="gg-link" href="#p342" onclick="return changeColor(this);"></a>
	八月，濟州獻白雀。
</p>
<p class="em2" id="p343"><a class="gg-link" href="#p343" onclick="return changeColor(this);"></a>
	是月，光州獻白雀。
</p>
<p class="em2" id="p344"><a class="gg-link" href="#p344" onclick="return changeColor(this);"></a>
	九月，白雀見舍人省。
</p>
<p class="em2" id="p345"><a class="gg-link" href="#p345" onclick="return changeColor(this);"></a>
	四年六月，京師獲白雀。
</p>
<p class="em2" id="p346"><a class="gg-link" href="#p346" onclick="return changeColor(this);"></a>
	七月，京師獲白雀。
</p>
<p class="em2" id="p347"><a class="gg-link" href="#p347" onclick="return changeColor(this);"></a>
	出帝太昌元年四月，京師獲白雀。
</p>
<p class="em2" id="p348"><a class="gg-link" href="#p348" onclick="return changeColor(this);"></a>
	孝靜天平二年五月，北豫州獻白雀。
</p>
<p class="em2" id="p349"><a class="gg-link" href="#p349" onclick="return changeColor(this);"></a>
	三年七月，京師獲白雀。
</p>
<p class="em2" id="p350"><a class="gg-link" href="#p350" onclick="return changeColor(this);"></a>
	四年七月，兗州獻白雀。
</p>
<p class="em2" id="p351"><a class="gg-link" href="#p351" onclick="return changeColor(this);"></a>
	元象元年五月，京師獲白雀。
</p>
<p class="em2" id="p352"><a class="gg-link" href="#p352" onclick="return changeColor(this);"></a>
	六月，京師獲白雀。
</p>
<p class="em2" id="p353"><a class="gg-link" href="#p353" onclick="return changeColor(this);"></a>
	七月，肆州獻白雀。
</p>
<p class="em2" id="p354"><a class="gg-link" href="#p354" onclick="return changeColor(this);"></a>
	是月，齊獻武王獲白雀。
</p>
<p class="em2" id="p355"><a class="gg-link" href="#p355" onclick="return changeColor(this);"></a>
	二年五月，京師獲白雀。
</p>
<p class="em2" id="p356"><a class="gg-link" href="#p356" onclick="return changeColor(this);"></a>
	六月，齊文襄王獲白雀以獻。
</p>
<p class="em2" id="p357"><a class="gg-link" href="#p357" onclick="return changeColor(this);"></a>
	是月，南兗州獲白雀。
</p>
<p class="em2" id="p358"><a class="gg-link" href="#p358" onclick="return changeColor(this);"></a>
	七月，京師獲白雀。
</p>
<p class="em2" id="p359"><a class="gg-link" href="#p359" onclick="return changeColor(this);"></a>
	興和二年四月，京師獲白雀。
</p>
<p class="em2" id="p360"><a class="gg-link" href="#p360" onclick="return changeColor(this);"></a>
	閏月，京師獲白雀。
</p>
<p class="em2" id="p361"><a class="gg-link" href="#p361" onclick="return changeColor(this);"></a>
	六月，光州獻白雀。
</p>
<p class="em2" id="p362"><a class="gg-link" href="#p362" onclick="return changeColor(this);"></a>
	七月，京師獲白雀。
</p>
<p class="em2" id="p363"><a class="gg-link" href="#p363" onclick="return changeColor(this);"></a>
	三年五月，京師獲白雀。
</p>
<p class="em2" id="p364"><a class="gg-link" href="#p364" onclick="return changeColor(this);"></a>
	四年正月，京師獲白雀。
</p>
<p class="em2" id="p365"><a class="gg-link" href="#p365" onclick="return changeColor(this);"></a>
	六月，京師獲白雀。
</p>
<p class="em2" id="p366"><a class="gg-link" href="#p366" onclick="return changeColor(this);"></a>
	七月，京師獲白雀。
</p>
<p class="em2" id="p367"><a class="gg-link" href="#p367" onclick="return changeColor(this);"></a>
	武定元年六月，京師獲白雀。
</p>
<p class="em2" id="p368"><a class="gg-link" href="#p368" onclick="return changeColor(this);"></a>
	七月，京師獲白雀。
</p>
<p class="em2" id="p369"><a class="gg-link" href="#p369" onclick="return changeColor(this);"></a>
	三年五月，梁州獲白雀。
</p>
<p class="em2" id="p370"><a class="gg-link" href="#p370" onclick="return changeColor(this);"></a>
	七月，京師獲白雀。
</p>
<p class="em2" id="p371"><a class="gg-link" href="#p371" onclick="return changeColor(this);"></a>
	十月，兗州獲白雀。
</p>
<p class="em2" id="p372"><a class="gg-link" href="#p372" onclick="return changeColor(this);"></a>
	四年六月，京師獲白雀。
</p>
<p class="em2" id="p373"><a class="gg-link" href="#p373" onclick="return changeColor(this);"></a>
	六年六月，京師獲白雀。
</p>
<p class="em2" id="p374"><a class="gg-link" href="#p374" onclick="return changeColor(this);"></a>
	世宗景明三年三月，濟州獻赤雀。周文王時銜書至。
</p>
<p class="em2" id="p375"><a class="gg-link" href="#p375" onclick="return changeColor(this);"></a>
	四年五月，獲赤雀於京師。
</p>
<p class="em2" id="p376"><a class="gg-link" href="#p376" onclick="return changeColor(this);"></a>
	永平元年四月，京師獲赤雀。
</p>
<p class="em2" id="p377"><a class="gg-link" href="#p377" onclick="return changeColor(this);"></a>
	肅宗孝昌三年四月，河南獲赤雀以獻。
</p>
<p class="em2" id="p378"><a class="gg-link" href="#p378" onclick="return changeColor(this);"></a>
	高宗和平四年三月，冀州獻白鳩。殷湯時至。王者養耆老，遵道德，不以新失舊則至。
</p>
<p class="em2" id="p379"><a class="gg-link" href="#p379" onclick="return changeColor(this);"></a>
	高祖承明元年十一月，冀州獻白鳩。
</p>
<p class="em2" id="p380"><a class="gg-link" href="#p380" onclick="return changeColor(this);"></a>
	太和二十三年七月，瀛州獻白鳩。
</p>
<p class="em2" id="p381"><a class="gg-link" href="#p381" onclick="return changeColor(this);"></a>
	八月，滎陽郡獻白鳩。
</p>
<p class="em2" id="p382"><a class="gg-link" href="#p382" onclick="return changeColor(this);"></a>
	世宗景明三年七月，涇州獻白鳩。
</p>
<p class="em2" id="p383"><a class="gg-link" href="#p383" onclick="return changeColor(this);"></a>
	正始元年十月，京師獲白鳩。
</p>
<p class="em2" id="p384"><a class="gg-link" href="#p384" onclick="return changeColor(this);"></a>
	是月，建興郡獻白鳩。
</p>
<p class="em2" id="p385"><a class="gg-link" href="#p385" onclick="return changeColor(this);"></a>
	二年四月，并州獻白鳩。
</p>
<p class="em2" id="p386"><a class="gg-link" href="#p386" onclick="return changeColor(this);"></a>
	七月，冀州獻白鳩二。
</p>
<p class="em2" id="p387"><a class="gg-link" href="#p387" onclick="return changeColor(this);"></a>
	三年七月，夏州獻白鳩。
</p>
<p class="em2" id="p388"><a class="gg-link" href="#p388" onclick="return changeColor(this);"></a>
	永平元年六月，洛州獻白鳩。
</p>
<p class="em2" id="p389"><a class="gg-link" href="#p389" onclick="return changeColor(this);"></a>
	肅宗熙平二年九月，汲郡獻白鳩。
</p>
<p class="em2" id="p390"><a class="gg-link" href="#p390" onclick="return changeColor(this);"></a>
	太祖天興四年春，新興太守上言：「晉昌民賈相，昔年二十二，爲雁門郡吏，入句注西陘，見一老父，謂相曰：『自今以後四十二年當有聖人出於北方。時當大樂，子孫永長，吾不及見之。』言終而過。相顧視之，父老化爲石人。相今七十。下檢石人見存。至帝破慕容寶之歲，四十二年。」
</p>
<p class="em2" id="p391"><a class="gg-link" href="#p391" onclick="return changeColor(this);"></a>
	真君五年二月，張掖郡上言：「往曹氏之世，丘池縣大柳谷山石表龍馬之形，石馬脊文曰『大討曹』，而晉氏代魏。今石文記國家祖宗諱，著受命之符。」乃遣使圖寫其文。大石有五，皆青質白章，間成文字。其二石記張、呂之前，已然之效。其三石記國家祖宗以至於今。其文記昭成皇帝諱「繼世四六，天法平，天下大安」，凡十四字；<span class="jiaozhusup">百衲、北、汲三本「帝」作「后」，南、殿、局三本作「帝」。殿本考證云「昭成帝諱什翼犍，今以『什翼犍』三字并下『繼世四六天法平天下大安』十一字合之，恰與十四字之數相符」。按考證說是，今從南、殿、局本。</span>次記太祖道武皇帝諱「應王，載記千歲」，凡七字；次記太宗明元皇帝諱「長子二百二十年」，凡八字；<span class="jiaozhusup">百衲、北、汲、局四本「八」作「六」，南、殿本作「八」。殿本考證云：「明元帝諱嗣，今以『嗣』字并下『長子二百二十年』七字合之，則『六』字必係『八』字之訛。」按考證說是，今從南、殿本。</span>次記「太平天王繼世主治」，凡八字；次記皇太子諱「昌封太山」，凡五字。初上封太平王，天文圖錄又授「太平真君」之號，與石文相應。太宗名諱之後，有一人象，攜一小兒。見者皆曰：「上愛皇孫，提攜臥起，不離左右，此即上象靈契，真天授也。」於是衛大將軍、樂安王範，輔國大將軍、建寧王崇，征西大將軍、常山王素，征南大將軍、恒農王奚斤上奏曰：「臣聞帝王之興，必有受命之符，故能經緯三才，維建皇極，三五之盛，莫不同之。伏羲有河圖、八卦，夏禹有洛書、九疇，至乃神功播於往古，聖跡顯於來世。伏惟陛下德合乾坤，明並日月，固天縱聖，應運挺生，上靈垂顧，徵善備集。是以始光元年經天師奉天文圖錄，授『太平真君』之號。陛下深執虛沖，歷年乃受。精誠感於靈物，信惠協於天人，用能威加四海，澤流宇內，溥天率土，無思不服。今張掖郡列言：丘池縣大柳谷山大石有青質白章，間成文字，記國家祖宗之諱，著受命歷數之符。王公已下，群司百辟，睹此圖文，莫不感動，僉曰：自古以來，禎祥之驗，未有今日之煥炳也。斯乃上靈降命，國家無窮之徵也。臣等幸遭盛化，沐浴光寵，無以對揚天休，增廣天地，謹與群臣參議，宜以石文之徵，宣告四海，令方外僭竊知天命有歸。」制曰：「此天地況施，乃先祖父之遺徵，豈朕一人所能獨致。可如所奏。」
</p>
<p class="em2" id="p392"><a class="gg-link" href="#p392" onclick="return changeColor(this);"></a>
	太和元年冬十月，南部尚書安定侯鄧宗慶奏：「鄉郡民李飛、太原民王顯前列稱：詣京南山採藥，到遊越谷南嶺下，見清碧石柱數百枚。被詔案檢，稱所見青碧柱，長者一匹，相接而上，或方一尺二寸，或方一尺，方楞悉就。其數既多，不可具數，請付作曹採用。」奏可。時人神異之。
</p>
<p class="em2" id="p393"><a class="gg-link" href="#p393" onclick="return changeColor(this);"></a>
	顯祖皇興三年六月，尉元表：「臣於彭城遣別將以八日至睢口邀賊將陳顯達，<span class="jiaozhusup">諸本「八日」作「八月」，冊府卷三九八．四七三六頁作「八日」。按上云尉元於六月上表，豈得敘八月事。「月」字訛，今據改。</span>有戰士於營外五里芻牧，見一白頭翁，乘白馬，將軍，<span class="jiaozhusup">冊府（同上卷頁）「軍」作「杖」。按「將軍」謂此白頭翁率領一批軍士，然統觀此段，似只一人。「將杖」猶言「持杖」，疑是。此「將軍」乃因舊本與次行「語汝將軍」相並而訛。</span>呼之語，稱：『至十八日辰必來到此，語汝將軍，領眾從東北臨入，我當驅賊令走。申時，賊必大破，宿豫、淮陽皆克無疑。我當與汝國家淮畔爲斷，下邳城我當驅出，<span class="jiaozhusup">冊府（同上卷頁）「城」下有「賊」字。按無「賊」字較晦，疑當有此字。</span>不勞兵力。』後十日，此人復於彭城南戲馬臺東二里見白頭翁，亦乘白馬，從東北來，呼此人謂曰：『我與東海、四瀆、太山、北嶽神共行淮北，助汝二將蕩除已定。汝上下喜不？』因忽然不見。」詔元於老人前後見所，爲壇表記之。
</p>
<p class="em2" id="p394"><a class="gg-link" href="#p394" onclick="return changeColor(this);"></a>
	肅宗孝昌二年十月，揚州刺史李憲表云：「門下督周伏興以去七月患假還家，至十一日夜夢渡肥水，行至草堂寺南，遙見七人，一人乘馬著朱衣，籠冠，六人從後。興路左而立，至便再拜。問興何人。興對曰：『李公門下督，暫使硤石。』其人語興：『君可回，我是孝文皇帝中書舍人，遣語李憲，勿憂賊堰，此月破矣。』興行兩步，錄興姓字，令興速白。興寤，曉遂還城，具言夢狀。七月二十七日，堰破。」
</p>
<p class="em2" id="p395"><a class="gg-link" href="#p395" onclick="return changeColor(this);"></a>
	世祖延和三年三月，樂安王範獲玉璽一，文曰「皇帝璽」以獻。
</p>
<p class="em2" id="p396"><a class="gg-link" href="#p396" onclick="return changeColor(this);"></a>
	太延元年，自三月不雨至六月，使有司遍請群神，數日，大雨。是日，有婦人持一玉印至潞縣侯孫家賣之。孫家得印，奇之，求訪婦人，莫知所在。其文曰：「旱疫平。」寇天師曰：「龍文紐書云，此神中三字印也。」
</p>
<p class="em2" id="p397"><a class="gg-link" href="#p397" onclick="return changeColor(this);"></a>
	高宗和平三年四月，河內人張超於壞樓所城北故佛圖處獲玉印以獻。<span class="jiaozhusup">冊府卷二三．二四六頁、卷七九．九一七頁「壞樓所城」作「懷樓新城」。按一０六上地形志上河內是懷州屬郡，懷州武德郡有懷縣，這裏「壞」當是「懷」之訛，指懷縣。地形志於懷縣下云「有懷城」，志例，已遷治者，稱「有某城」，皆指故城，可知當時懷遷治新城。冊府作「新城」當是。但「樓」字不可解，疑亦字訛。</span>印方二寸，其文曰：「富樂日昌，永保無疆，福祿日臻，長享萬年。」玉色光潤，模制精巧，百僚咸曰：「神明所授，非人爲也。」詔天下大酺三日。
</p>
<p class="em2" id="p398"><a class="gg-link" href="#p398" onclick="return changeColor(this);"></a>
	高祖承明元年八月，上谷郡民獻玉印，上有蛟龍文。
</p>
<p class="em2" id="p399"><a class="gg-link" href="#p399" onclick="return changeColor(this);"></a>
	太和元年三月，武川鎮獻玉印，青質素文，其文曰「太昌」。
</p>
<p class="em2" id="p400"><a class="gg-link" href="#p400" onclick="return changeColor(this);"></a>
	六月，雍州獻玉印。
</p>
<p class="em2" id="p401"><a class="gg-link" href="#p401" onclick="return changeColor(this);"></a>
	是月，長安鎮獻玉印一，上有龜紐，下有文字，色甚鮮白，有殊常玉。
</p>
<p class="em2" id="p402"><a class="gg-link" href="#p402" onclick="return changeColor(this);"></a>
	三年七月，定州鉅鹿民獻玉印一方，七分，上有文字。
</p>
<p class="em2" id="p403"><a class="gg-link" href="#p403" onclick="return changeColor(this);"></a>
	世宗永平元年四月，瀛州民獲玉璧、玉印各一以獻。
</p>
<p class="em2" id="p404"><a class="gg-link" href="#p404" onclick="return changeColor(this);"></a>
	肅宗熙平二年十一月，京師仍獲玉璽二。
</p>
<p class="em2" id="p405"><a class="gg-link" href="#p405" onclick="return changeColor(this);"></a>
	孝靜興和三年二月，東郡白馬縣民獻玉印一。
</p>
<p class="em2" id="p406"><a class="gg-link" href="#p406" onclick="return changeColor(this);"></a>
	太宗永興三年十二月，北塞候人獲玉板二以獻。王者慈仁則見。
</p>
<p class="em2" id="p407"><a class="gg-link" href="#p407" onclick="return changeColor(this);"></a>
	孝靜天平二年二月，員外散騎常侍穆禮得玉板一，廣三寸，長尺五寸，頭有兩孔以獻。
</p>
<p class="em2" id="p408"><a class="gg-link" href="#p408" onclick="return changeColor(this);"></a>
	高祖承明元年九月，京兆民獻青玉璧一雙，文色炳煥。王者賢良美德則至。
</p>
<p class="em2" id="p409"><a class="gg-link" href="#p409" onclick="return changeColor(this);"></a>
	肅宗正光三年六月，并州靜林寺僧在陽邑城西橡谷掘藥，得玉璧五，珪十，印一，玉柱一，玉蓋一，並以獻。
</p>
<p class="em2" id="p410"><a class="gg-link" href="#p410" onclick="return changeColor(this);"></a>
	高祖太和五年六月，上邽鎮將上言：「於鎮城西二百五十里射獵，於營南千水中得玉車釧三枚，二青一赤，制狀甚精。」
</p>
<p class="em2" id="p411"><a class="gg-link" href="#p411" onclick="return changeColor(this);"></a>
	孝靜興和四年七月，鄴縣民獻白玉一璞。
</p>
<p class="em2" id="p412"><a class="gg-link" href="#p412" onclick="return changeColor(this);"></a>
	肅宗熙平二年正月，金出岐州橫水縣赤粟谷。
</p>
<p class="em2" id="p413"><a class="gg-link" href="#p413" onclick="return changeColor(this);"></a>
	太祖天興三年四月，有木連理，生於代郡天門關之路左。王者德澤純洽，八方爲一則生。
</p>
<p class="em2" id="p414"><a class="gg-link" href="#p414" onclick="return changeColor(this);"></a>
	八月，勃海上言脩縣、東光縣木連理各一。
</p>
<p class="em2" id="p415"><a class="gg-link" href="#p415" onclick="return changeColor(this);"></a>
	十二月，豫州上言木連理生於河內之沁縣。<span class="jiaozhusup">按卷一０六上地形志上懷州河內郡有沁水縣。懷州未置前，此縣當屬豫州。據水經注卷九沁水篇，亦作「沁水城」，疑這裏「沁」下脫「水」字。</span>
</p>
<p class="em2" id="p416"><a class="gg-link" href="#p416" onclick="return changeColor(this);"></a>
	四年春，河內郡木連理二。
</p>
<p class="em2" id="p417"><a class="gg-link" href="#p417" onclick="return changeColor(this);"></a>
	八月，魏郡上言內黃縣木連理。
</p>
<p class="em2" id="p418"><a class="gg-link" href="#p418" onclick="return changeColor(this);"></a>
	太宗泰常元年十月，范陽郡上言木連理。
</p>
<p class="em2" id="p419"><a class="gg-link" href="#p419" onclick="return changeColor(this);"></a>
	十一月，常山郡上言木連理。
</p>
<p class="em2" id="p420"><a class="gg-link" href="#p420" onclick="return changeColor(this);"></a>
	三年正月，勃海上言東光縣木連理。
</p>
<p class="em2" id="p421"><a class="gg-link" href="#p421" onclick="return changeColor(this);"></a>
	八月，廣寧郡上言木連理。
</p>
<p class="em2" id="p422"><a class="gg-link" href="#p422" onclick="return changeColor(this);"></a>
	世祖神䴥四年九月，滎陽郡上言木連理。
</p>
<p class="em2" id="p423"><a class="gg-link" href="#p423" onclick="return changeColor(this);"></a>
	延和二年三月，樓煩南山木連理。
</p>
<p class="em2" id="p424"><a class="gg-link" href="#p424" onclick="return changeColor(this);"></a>
	三年九月，上谷郡上言木連理。
</p>
<p class="em2" id="p425"><a class="gg-link" href="#p425" onclick="return changeColor(this);"></a>
	太延元年二月，魏郡上言木連理。
</p>
<p class="em2" id="p426"><a class="gg-link" href="#p426" onclick="return changeColor(this);"></a>
	五年二月，遼西上言木連理。
</p>
<p class="em2" id="p427"><a class="gg-link" href="#p427" onclick="return changeColor(this);"></a>
	高祖延興元年十一月，祕書令楊崇奏，鍾律郎李生於京師見長生連理樹。
</p>
<p class="em2" id="p428"><a class="gg-link" href="#p428" onclick="return changeColor(this);"></a>
	承明元年九月，并州上言木連理，相去一丈二尺，中有五枝相連。
</p>
<p class="em2" id="p429"><a class="gg-link" href="#p429" onclick="return changeColor(this);"></a>
	太和元年三月，冀州上言木連理。
</p>
<p class="em2" id="p430"><a class="gg-link" href="#p430" onclick="return changeColor(this);"></a>
	十七年六月，京師木連理。
</p>
<p class="em2" id="p431"><a class="gg-link" href="#p431" onclick="return changeColor(this);"></a>
	十八年十月，河南上言鞏縣木連理。
</p>
<p class="em2" id="p432"><a class="gg-link" href="#p432" onclick="return changeColor(this);"></a>
	二十三年十月，并州上言百節連理生縣甕山。濟州上言木連理。
</p>
<p class="em2" id="p433"><a class="gg-link" href="#p433" onclick="return changeColor(this);"></a>
	十二月，瀛州上言木連理。
</p>
<p class="em2" id="p434"><a class="gg-link" href="#p434" onclick="return changeColor(this);"></a>
	世宗景明二年正月，瀛州上言平舒縣木連理。
</p>
<p class="em2" id="p435"><a class="gg-link" href="#p435" onclick="return changeColor(this);"></a>
	三年正月，潁川郡上言木連理。
</p>
<p class="em2" id="p436"><a class="gg-link" href="#p436" onclick="return changeColor(this);"></a>
	二月，平陽郡上言襄陵縣木連理。
</p>
<p class="em2" id="p437"><a class="gg-link" href="#p437" onclick="return changeColor(this);"></a>
	四月，荊州上言南陽宛縣木連理。
</p>
<p class="em2" id="p438"><a class="gg-link" href="#p438" onclick="return changeColor(this);"></a>
	六月，徐州上言東海木連理。
</p>
<p class="em2" id="p439"><a class="gg-link" href="#p439" onclick="return changeColor(this);"></a>
	十月，秦州上言南稻、新興二縣木連理各一。
</p>
<p class="em2" id="p440"><a class="gg-link" href="#p440" onclick="return changeColor(this);"></a>
	四年二月，趙平郡上言鶉觚縣木連理。
</p>
<p class="em2" id="p441"><a class="gg-link" href="#p441" onclick="return changeColor(this);"></a>
	二月，齊郡上言臨淄縣木連理。
</p>
<p class="em2" id="p442"><a class="gg-link" href="#p442" onclick="return changeColor(this);"></a>
	四月，汾州上言五城郡木連理。
</p>
<p class="em2" id="p443"><a class="gg-link" href="#p443" onclick="return changeColor(this);"></a>
	五月，青州上言莒縣木連理。
</p>
<p class="em2" id="p444"><a class="gg-link" href="#p444" onclick="return changeColor(this);"></a>
	六月，恒農盧氏縣木連理。
</p>
<p class="em2" id="p445"><a class="gg-link" href="#p445" onclick="return changeColor(this);"></a>
	是月，徐州上言梁郡下邑縣木連理。
</p>
<p class="em2" id="p446"><a class="gg-link" href="#p446" onclick="return changeColor(this);"></a>
	九月，秦州上言當亭四縣界各木連理。
</p>
<p class="em2" id="p447"><a class="gg-link" href="#p447" onclick="return changeColor(this);"></a>
	正始元年五月，司州上言滎陽京縣木連理。
</p>
<p class="em2" id="p448"><a class="gg-link" href="#p448" onclick="return changeColor(this);"></a>
	六月，京師西苑木連理。
</p>
<p class="em2" id="p449"><a class="gg-link" href="#p449" onclick="return changeColor(this);"></a>
	七月，河東郡上言聞喜縣木連理。
</p>
<p class="em2" id="p450"><a class="gg-link" href="#p450" onclick="return changeColor(this);"></a>
	八月，河南郡上言，慈水濱木連理。
</p>
<p class="em2" id="p451"><a class="gg-link" href="#p451" onclick="return changeColor(this);"></a>
	十月，恒農郡上言崤縣木連理。
</p>
<p class="em2" id="p452"><a class="gg-link" href="#p452" onclick="return changeColor(this);"></a>
	十二月，涼州上言石城縣木連理。
</p>
<p class="em2" id="p453"><a class="gg-link" href="#p453" onclick="return changeColor(this);"></a>
	二年正月，汾州上言平昌縣木連理。
</p>
<p class="em2" id="p454"><a class="gg-link" href="#p454" onclick="return changeColor(this);"></a>
	二月，司州上言崤縣木連理。
</p>
<p class="em2" id="p455"><a class="gg-link" href="#p455" onclick="return changeColor(this);"></a>
	九月，司州上言潁川陽翟縣木連理。
</p>
<p class="em2" id="p456"><a class="gg-link" href="#p456" onclick="return changeColor(this);"></a>
	三年六月，汾州上言永安縣木連理。
</p>
<p class="em2" id="p457"><a class="gg-link" href="#p457" onclick="return changeColor(this);"></a>
	是月，京師木連理。
</p>
<p class="em2" id="p458"><a class="gg-link" href="#p458" onclick="return changeColor(this);"></a>
	七月，潁川陽翟縣上言木連理。
</p>
<p class="em2" id="p459"><a class="gg-link" href="#p459" onclick="return changeColor(this);"></a>
	是月，建德郡上言石城縣木連理。
</p>
<p class="em2" id="p460"><a class="gg-link" href="#p460" onclick="return changeColor(this);"></a>
	永平元年四月，司州上言潁川郡木連理。
</p>
<p class="em2" id="p461"><a class="gg-link" href="#p461" onclick="return changeColor(this);"></a>
	二年四月，司州上言恒農北陝縣木連理。
</p>
<p class="em2" id="p462"><a class="gg-link" href="#p462" onclick="return changeColor(this);"></a>
	三年十一月，夏州上言橫風山木連理。
</p>
<p class="em2" id="p463"><a class="gg-link" href="#p463" onclick="return changeColor(this);"></a>
	延昌二年正月，徐州上言建陵戍木連理。
</p>
<p class="em2" id="p464"><a class="gg-link" href="#p464" onclick="return changeColor(this);"></a>
	三年正月，司州上言軹縣木連理。
</p>
<p class="em2" id="p465"><a class="gg-link" href="#p465" onclick="return changeColor(this);"></a>
	四年三月，冀州上言信都縣木連理。
</p>
<p class="em2" id="p466"><a class="gg-link" href="#p466" onclick="return changeColor(this);"></a>
	六月，京師木連理。
</p>
<p class="em2" id="p467"><a class="gg-link" href="#p467" onclick="return changeColor(this);"></a>
	九月，雍州上言鄠縣木連理。
</p>
<p class="em2" id="p468"><a class="gg-link" href="#p468" onclick="return changeColor(this);"></a>
	肅宗熙平元年正月，光州上言曲城縣木連理。
</p>
<p class="em2" id="p469"><a class="gg-link" href="#p469" onclick="return changeColor(this);"></a>
	二年十一月，京師木連理。
</p>
<p class="em2" id="p470"><a class="gg-link" href="#p470" onclick="return changeColor(this);"></a>
	十二月，敦煌鎮上言晉昌戍木連理。
</p>
<p class="em2" id="p471"><a class="gg-link" href="#p471" onclick="return changeColor(this);"></a>
	神龜元年正月，汾州上言永安縣木連理。
</p>
<p class="em2" id="p472"><a class="gg-link" href="#p472" onclick="return changeColor(this);"></a>
	三月，滄州上言饒安縣木連理。
</p>
<p class="em2" id="p473"><a class="gg-link" href="#p473" onclick="return changeColor(this);"></a>
	八月，燕州上言上谷郡木連理。
</p>
<p class="em2" id="p474"><a class="gg-link" href="#p474" onclick="return changeColor(this);"></a>
	九月，秦州上言隴西之武陽山木連理。
</p>
<p class="em2" id="p475"><a class="gg-link" href="#p475" onclick="return changeColor(this);"></a>
	二年六月，夏州上言山鹿縣木連理。
</p>
<p class="em2" id="p476"><a class="gg-link" href="#p476" onclick="return changeColor(this);"></a>
	正光元年五月，并州上言上黨東山谷中木連理。
</p>
<p class="em2" id="p477"><a class="gg-link" href="#p477" onclick="return changeColor(this);"></a>
	十一月，齊州上言濟南郡靈壽山木連理。
</p>
<p class="em2" id="p478"><a class="gg-link" href="#p478" onclick="return changeColor(this);"></a>
	二年六月，齊州上言魏郡逢陵縣木連理。
</p>
<p class="em2" id="p479"><a class="gg-link" href="#p479" onclick="return changeColor(this);"></a>
	二年二月，涼州上言榆中縣木連理。
</p>
<p class="em2" id="p480"><a class="gg-link" href="#p480" onclick="return changeColor(this);"></a>
	三月，青州上言平昌郡木連理。
</p>
<p class="em2" id="p481"><a class="gg-link" href="#p481" onclick="return changeColor(this);"></a>
	八月，徐州上言龍亢戍東木連理二。
</p>
<p class="em2" id="p482"><a class="gg-link" href="#p482" onclick="return changeColor(this);"></a>
	四年二月，揚州上言汝陰縣木連理。
</p>
<p class="em2" id="p483"><a class="gg-link" href="#p483" onclick="return changeColor(this);"></a>
	八月，涼州上言顯美縣木連理。
</p>
<p class="em2" id="p484"><a class="gg-link" href="#p484" onclick="return changeColor(this);"></a>
	孝昌元年十月，魏郡元城縣木連理。
</p>
<p class="em2" id="p485"><a class="gg-link" href="#p485" onclick="return changeColor(this);"></a>
	孝靜天平二年四月，臨水郡木連理。
</p>
<p class="em2" id="p486"><a class="gg-link" href="#p486" onclick="return changeColor(this);"></a>
	七月，魏郡木連理。
</p>
<p class="em2" id="p487"><a class="gg-link" href="#p487" onclick="return changeColor(this);"></a>
	三年五月，司州上言清河郡木連理。
</p>
<p class="em2" id="p488"><a class="gg-link" href="#p488" onclick="return changeColor(this);"></a>
	四年六月，廣平郡上言木連理。
</p>
<p class="em2" id="p489"><a class="gg-link" href="#p489" onclick="return changeColor(this);"></a>
	八月，并州上言木連理。
</p>
<p class="em2" id="p490"><a class="gg-link" href="#p490" onclick="return changeColor(this);"></a>
	元象元年二月，洛州上言木連理。
</p>
<p class="em2" id="p491"><a class="gg-link" href="#p491" onclick="return changeColor(this);"></a>
	五月，林慮縣上言木連理。
</p>
<p class="em2" id="p492"><a class="gg-link" href="#p492" onclick="return changeColor(this);"></a>
	八月，上黨郡上言木連理。
</p>
<p class="em2" id="p493"><a class="gg-link" href="#p493" onclick="return changeColor(this);"></a>
	興和元年九月，有司奏西山採材司馬張神和上言司空谷木連理。
</p>
<p class="em2" id="p494"><a class="gg-link" href="#p494" onclick="return changeColor(this);"></a>
	二年四月，光州上言盧鄉縣木連理。
</p>
<p class="em2" id="p495"><a class="gg-link" href="#p495" onclick="return changeColor(this);"></a>
	武定元年閏月，西兗州上言濟陰郡木連理。
</p>
<p class="em2" id="p496"><a class="gg-link" href="#p496" onclick="return changeColor(this);"></a>
	九月，齊獻武王上言并州木連理。
</p>
<p class="em2" id="p497"><a class="gg-link" href="#p497" onclick="return changeColor(this);"></a>
	三年九月，瀛州上言，河間郡木連理。
</p>
<p class="em2" id="p498"><a class="gg-link" href="#p498" onclick="return changeColor(this);"></a>
	五年十一月，汾州上言木連理。
</p>
<p class="em2" id="p499"><a class="gg-link" href="#p499" onclick="return changeColor(this);"></a>
	六年五月，晉州上言木連理。
</p>
<p class="em2" id="p500"><a class="gg-link" href="#p500" onclick="return changeColor(this);"></a>
	八年四月，青州上言齊郡木連理。
</p>
<p class="em2" id="p501"><a class="gg-link" href="#p501" onclick="return changeColor(this);"></a>
	世宗景明三年七月，魯陽獻烏芝。王者慈仁則生，食之令人度世。
</p>
<p class="em2" id="p502"><a class="gg-link" href="#p502" onclick="return changeColor(this);"></a>
	太祖天興二年七月，并州獻白雉。周成王時越裳氏來獻。
</p>
<p class="em2" id="p503"><a class="gg-link" href="#p503" onclick="return changeColor(this);"></a>
	四年正月，上黨郡獻白雉。
</p>
<p class="em2" id="p504"><a class="gg-link" href="#p504" onclick="return changeColor(this);"></a>
	二月，并州獻白雉。
</p>
<p class="em2" id="p505"><a class="gg-link" href="#p505" onclick="return changeColor(this);"></a>
	五月，河內郡獻白雉。
</p>
<p class="em2" id="p506"><a class="gg-link" href="#p506" onclick="return changeColor(this);"></a>
	太宗神瑞二年十一月，右民尚書周幾獲白雉一於博陵安平以獻。
</p>
<p class="em2" id="p507"><a class="gg-link" href="#p507" onclick="return changeColor(this);"></a>
	泰常三年正月，勃海郡高城縣獻白雉。
</p>
<p class="em2" id="p508"><a class="gg-link" href="#p508" onclick="return changeColor(this);"></a>
	三月，勃海郡南皮縣獻白雉二。
</p>
<p class="em2" id="p509"><a class="gg-link" href="#p509" onclick="return changeColor(this);"></a>
	十一月，中山行唐縣獻白雉。
</p>
<p class="em2" id="p510"><a class="gg-link" href="#p510" onclick="return changeColor(this);"></a>
	四年正月，新興郡獻白雉。十二月，又獻白雉二。
</p>
<p class="em2" id="p511"><a class="gg-link" href="#p511" onclick="return changeColor(this);"></a>
	五年二月，白雉見於河內郡。
</p>
<p class="em2" id="p512"><a class="gg-link" href="#p512" onclick="return changeColor(this);"></a>
	世祖神䴥元年二月，相州獻白雉。
</p>
<p class="em2" id="p513"><a class="gg-link" href="#p513" onclick="return changeColor(this);"></a>
	二年二月，上黨郡獻白雉。
</p>
<p class="em2" id="p514"><a class="gg-link" href="#p514" onclick="return changeColor(this);"></a>
	高祖延興二年正月，青州獻白雉。
</p>
<p class="em2" id="p515"><a class="gg-link" href="#p515" onclick="return changeColor(this);"></a>
	五年正月，白雉見於上谷郡。
</p>
<p class="em2" id="p516"><a class="gg-link" href="#p516" onclick="return changeColor(this);"></a>
	太和元年二月，秦州獻白雉。
</p>
<p class="em2" id="p517"><a class="gg-link" href="#p517" onclick="return changeColor(this);"></a>
	三月，白雉見於秦州。
</p>
<p class="em2" id="p518"><a class="gg-link" href="#p518" onclick="return changeColor(this);"></a>
	十一月，白雉見於安定郡。
</p>
<p class="em2" id="p519"><a class="gg-link" href="#p519" onclick="return changeColor(this);"></a>
	二年十一月，徐州獻白雉。
</p>
<p class="em2" id="p520"><a class="gg-link" href="#p520" onclick="return changeColor(this);"></a>
	三年正月，統萬鎮獻白雉。
</p>
<p class="em2" id="p521"><a class="gg-link" href="#p521" onclick="return changeColor(this);"></a>
	四年正月，南豫州獻白雉。
</p>
<p class="em2" id="p522"><a class="gg-link" href="#p522" onclick="return changeColor(this);"></a>
	六年三月，豫州獻白雉。
</p>
<p class="em2" id="p523"><a class="gg-link" href="#p523" onclick="return changeColor(this);"></a>
	八年六月，齊州清河郡獻白雉。
</p>
<p class="em2" id="p524"><a class="gg-link" href="#p524" onclick="return changeColor(this);"></a>
	十七年正月，幽州獻白雉。
</p>
<p class="em2" id="p525"><a class="gg-link" href="#p525" onclick="return changeColor(this);"></a>
	四月，瀛州獻白雉。
</p>
<p class="em2" id="p526"><a class="gg-link" href="#p526" onclick="return changeColor(this);"></a>
	二十年三月，兗州獻白雉。
</p>
<p class="em2" id="p527"><a class="gg-link" href="#p527" onclick="return changeColor(this);"></a>
	世宗景明三年正月，徐州獻白雉。
</p>
<p class="em2" id="p528"><a class="gg-link" href="#p528" onclick="return changeColor(this);"></a>
	二月，冀州獻白雉。
</p>
<p class="em2" id="p529"><a class="gg-link" href="#p529" onclick="return changeColor(this);"></a>
	正始三年三月，齊州獻白雉。
</p>
<p class="em2" id="p530"><a class="gg-link" href="#p530" onclick="return changeColor(this);"></a>
	十月，青州獻白雉。
</p>
<p class="em2" id="p531"><a class="gg-link" href="#p531" onclick="return changeColor(this);"></a>
	四年十一月，秦州獻白雉。
</p>
<p class="em2" id="p532"><a class="gg-link" href="#p532" onclick="return changeColor(this);"></a>
	永平二年四月，河內郡獻白雉。
</p>
<p class="em2" id="p533"><a class="gg-link" href="#p533" onclick="return changeColor(this);"></a>
	六月，河南獻白雉。
</p>
<p class="em2" id="p534"><a class="gg-link" href="#p534" onclick="return changeColor(this);"></a>
	十二月，豫州獻白雉。
</p>
<p class="em2" id="p535"><a class="gg-link" href="#p535" onclick="return changeColor(this);"></a>
	延昌四年二月，冀州獻白雉。
</p>
<p class="em2" id="p536"><a class="gg-link" href="#p536" onclick="return changeColor(this);"></a>
	是月，京師獲白雉。
</p>
<p class="em2" id="p537"><a class="gg-link" href="#p537" onclick="return changeColor(this);"></a>
	閏月，岐州獻白雉。
</p>
<p class="em2" id="p538"><a class="gg-link" href="#p538" onclick="return changeColor(this);"></a>
	十二月，幽州獻白雉。
</p>
<p class="em2" id="p539"><a class="gg-link" href="#p539" onclick="return changeColor(this);"></a>
	肅宗熙平元年二月，相州獻白雉。
</p>
<p class="em2" id="p540"><a class="gg-link" href="#p540" onclick="return changeColor(this);"></a>
	三月，肆州獻白雉。
</p>
<p class="em2" id="p541"><a class="gg-link" href="#p541" onclick="return changeColor(this);"></a>
	二年三月，徐州獻白雉。
</p>
<p class="em2" id="p542"><a class="gg-link" href="#p542" onclick="return changeColor(this);"></a>
	神龜元年三月，潁川郡獻白雉。
</p>
<p class="em2" id="p543"><a class="gg-link" href="#p543" onclick="return changeColor(this);"></a>
	二年正月，豫州獻白雉。
</p>
<p class="em2" id="p544"><a class="gg-link" href="#p544" onclick="return changeColor(this);"></a>
	正光三年二月，夏州獻白雉。
</p>
<p class="em2" id="p545"><a class="gg-link" href="#p545" onclick="return changeColor(this);"></a>
	四年三月，光州獻白雉。
</p>
<p class="em2" id="p546"><a class="gg-link" href="#p546" onclick="return changeColor(this);"></a>
	孝靜天平三年正月，青州獻白雉。
</p>
<p class="em2" id="p547"><a class="gg-link" href="#p547" onclick="return changeColor(this);"></a>
	四年二月，青州獻白雉。
</p>
<p class="em2" id="p548"><a class="gg-link" href="#p548" onclick="return changeColor(this);"></a>
	十二月，梁州獻白雉。
</p>
<p class="em2" id="p549"><a class="gg-link" href="#p549" onclick="return changeColor(this);"></a>
	元象二年正月，魏郡繁陽縣獻白雉。
</p>
<p class="em2" id="p550"><a class="gg-link" href="#p550" onclick="return changeColor(this);"></a>
	武定元年正月，廣宗郡獻白雉。
</p>
<p class="em2" id="p551"><a class="gg-link" href="#p551" onclick="return changeColor(this);"></a>
	是月，兗州獻白雉。
</p>
<p class="em2" id="p552"><a class="gg-link" href="#p552" onclick="return changeColor(this);"></a>
	四年三月，青州獻白雉。
</p>
<p class="em2" id="p553"><a class="gg-link" href="#p553" onclick="return changeColor(this);"></a>
	太宗泰常七年九月，溫泉出於涿鹿，人有風寒之疾，入者多愈。
</p>
<p class="em2" id="p554"><a class="gg-link" href="#p554" onclick="return changeColor(this);"></a>
	高祖太和八年正月，上谷郡惠化寺醴泉涌。醴泉，水之精也。味甘美，王者修治則出。
</p>
<p class="em2" id="p555"><a class="gg-link" href="#p555" onclick="return changeColor(this);"></a>
	興和元年冬，西兗州濟陰郡宛句縣濮水南岸，有泉涌出，色清味甘，飲者愈疾，四遠奔湊。齊獻武王令於泉所營立廬舍。尚書奏賞刺史粟千石，太守粟五百石，縣令粟二百石，以旌善政所感；先列言者依第出身。詔可。
</p>
<p class="em2" id="p556"><a class="gg-link" href="#p556" onclick="return changeColor(this);"></a>
	高宗太和二年九月，鼎出於洛州滍水，送於京師。王者不極滋味，則神鼎出也。
</p>
<br/>
</div></body></html>