<?xml version='1.0' encoding='utf-8'?>
<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title id="toc_1">魏書-卷一百一十三・官氏志九第十九</title><script src="../Styles/main.js" type="text/javascript"></script></head><body><div id="text">
<div class="section" id="title-0"><h1>卷一百一十三・官氏志九第十九</h1><hr/></div>
<p class="em2" id="p0"><a class="gg-link" href="#p0" onclick="return changeColor(this);"></a>
百姓不能以自治，故立君以司牧；元首不可以獨斷，乃命臣以佐之。然則安海內，正國家，非一人之力也。書契已外，其事蔑聞，至於羲、軒、昊、頊之間，龍、火、鳥、人之職，頗可知矣。唐虞六十，夏商倍之，周過三百，是爲大備。而秦、漢、魏、晉代有加減，罷置盛衰，隨時適務。且國異政，家殊俗，設官命職，何常之有。帝王爲治，禮樂不相沿；海內作家，物色非一用。其由來尚矣。
</p>
<p class="em2" id="p1"><a class="gg-link" href="#p1" onclick="return changeColor(this);"></a>
魏氏世君玄朔，遠統□臣，掌事立司，各有號秩。及交好南夏，頗亦改創。昭成之即王位，已命燕鳳爲右長史，許謙爲郎中令矣。餘官雜號，多同於晉朝。建國二年，初置左右近侍之職，無常員，或至百數，侍直禁中，傳宣詔命。皆取諸部大人及豪族良家子弟儀貌端嚴，機辯才幹者應選。又置內侍長四人，主顧問，拾遺應對，若今之侍中、散騎常侍也。其諸方雜人來附者，總謂之「烏丸」，各以多少稱酋、庶長，分爲南北部，復置二部大人以統攝之。時帝弟觚監北部，子寔君監南部，分民而治，若古之二伯焉。
</p>
<p class="em2" id="p2"><a class="gg-link" href="#p2" onclick="return changeColor(this);"></a>
太祖登國元年，因而不改，南北猶置大人，對治二部。是年置都統長，又置幢將及外朝大人官。其都統長，領殿內之兵，直王宮；幢將員六人，主三郎衛士直宿禁中者。自侍中已下，中散已上，皆統之外朝大人，無常員。主受詔命，外使，出入禁中，國有大喪大禮皆與參知，隨所典焉。
</p>
<p class="em2" id="p3"><a class="gg-link" href="#p3" onclick="return changeColor(this);"></a>
皇始元年，始建曹省，備置百官，封拜五等；外職則刺史、太守、令長已下有未備者，隨而置之。
</p>
<p class="em2" id="p4"><a class="gg-link" href="#p4" onclick="return changeColor(this);"></a>
天興元年十一月，詔吏部郎鄧淵典官制，立爵品。
</p>
<p class="em2" id="p5"><a class="gg-link" href="#p5" onclick="return changeColor(this);"></a>
十二月，置八部大夫、散騎常侍、待詔等官。<span class="jiaozhusup">諸本「等」訛「管」，不可通，今據御覽卷二０三．九七八頁改。</span>其八部大夫於皇城四方四維面置一人，以擬八座，謂之八國常侍。待詔侍直左右，出入王命。
</p>
<p class="em2" id="p6"><a class="gg-link" href="#p6" onclick="return changeColor(this);"></a>
二年三月，分尚書三十六曹及諸外署，凡置三百六十曹，令大夫主之。大夫各有屬官，其有文簿，當曹敷奏，欲以省彈駁之煩。初令五經諸書各置博士，國子學生員三十人。
</p>
<p class="em2" id="p7"><a class="gg-link" href="#p7" onclick="return changeColor(this);"></a>
三年十月，置受恩、蒙養、長德、訓士四官。受恩職比特進，無常員，有人則置，親貴器望者爲之。蒙養職比光祿大夫，無常員，取勤舊休閑者。長德職比中散大夫，無常員。訓士職比諫議大夫，規諷時政，匡刺非違。又置仙人博士官，典煮鍊百藥。
</p>
<p class="em2" id="p8"><a class="gg-link" href="#p8" onclick="return changeColor(this);"></a>
四年七月，罷匈奴中郎將官，令諸部護軍皆屬大將軍府。
</p>
<p class="em2" id="p9"><a class="gg-link" href="#p9" onclick="return changeColor(this);"></a>
九月，罷外蘭臺御史，總屬內省。
</p>
<p class="em2" id="p10"><a class="gg-link" href="#p10" onclick="return changeColor(this);"></a>
十二月，復尚書三十六曹，曹置代人令史一人，譯令史一人，書令史二人。
</p>
<p class="em2" id="p11"><a class="gg-link" href="#p11" onclick="return changeColor(this);"></a>
天賜元年八月，初置六謁官，準古六卿，其秩五品。屬官有大夫，秩六品。大夫屬官有元士，秩七品。元士屬官有署令長，秩八品。令長屬官有署丞，秩九品。
</p>
<p class="em2" id="p12"><a class="gg-link" href="#p12" onclick="return changeColor(this);"></a>
九月，減五等之爵，始分爲四，曰王、公、侯、子，除伯、男二號。皇子及異姓元功上勳者封王，宗室及始蕃王皆降爲公，諸公降爲侯，侯、子亦以此爲差。於是封王者十人，公者二十二人，侯者七十九人，子者一百三人。王封大郡，公封小郡，侯封大縣，子封小縣。王第一品，公第二品，侯第三品，子第四品。又制散官五等：五品散官比三都尉，六品散官比議郎，七品散官比太中、中散、諫議三大夫，八品散官比郎中，九品散官比舍人。文官五品已下，才能秀異者總比之造士，亦有五等。武官五品已下堪任將帥者，亦有五等。若百官有闕者，則於中擢以補之。
</p>
<p class="em2" id="p13"><a class="gg-link" href="#p13" onclick="return changeColor(this);"></a>
初，帝欲法古純質，每於制定官號，多不依周漢舊名，或取諸身，或取諸物，或以民事，皆擬遠古雲鳥之義。諸曹走使謂之鳧鴨，取飛之迅疾；以伺察者爲候官，謂之白鷺，取其延頸遠望。自餘之官，義皆類此，咸有比況。又制諸州各置都尉以領兵。
</p>
<p class="em2" id="p14"><a class="gg-link" href="#p14" onclick="return changeColor(this);"></a>
十一月，以八國姓族難分，故國立大師、小師，令辯其宗黨，品舉人才。自八國以外，郡各自立師，職分如八國，比今之中正也。宗室立宗師，亦如州郡八國之儀。
</p>
<p class="em2" id="p15"><a class="gg-link" href="#p15" onclick="return changeColor(this);"></a>
十二月，詔始賜王、公、侯、子國臣吏，大郡王二百人，次郡王、上郡公百人，次郡公五十人，侯二十五人，子十二人，皆立典師，職比家丞，總統群隸。
</p>
<p class="em2" id="p16"><a class="gg-link" href="#p16" onclick="return changeColor(this);"></a>
二年二月，復罷尚書三十六曹，別置武歸、修勤二職。武歸比郎中，修勤比令史，分主省務。
</p>
<p class="em2" id="p17"><a class="gg-link" href="#p17" onclick="return changeColor(this);"></a>
二年正月，<span class="jiaozhusup">按上條已見「二年二月」，這裏不當又記「二年正月」，「二」字當是「三」之訛，下條記「四年五月」可證。</span>置內官員二十人，比侍中、常侍，迭直左右。
</p>
<p class="em2" id="p18"><a class="gg-link" href="#p18" onclick="return changeColor(this);"></a>
又制諸州置三刺史，刺史用品第六者，宗室一人，異姓二人，比古之上中下三大夫也。郡置三太守，用七品者。縣置三令長，八品者。刺史、令長各之州縣，以太守上有刺史，下有令長，雖置而未臨民。自前功臣爲州者徵還京師，以爵歸第。置散騎郎、獵郎、諸省令史、省事、典籤等。
</p>
<p class="em2" id="p19"><a class="gg-link" href="#p19" onclick="return changeColor(this);"></a>
四年五月，增置侍官，侍直左右，出內詔命，取八國良家，代郡、上谷、廣寧、雁門四郡民中年長有器望者充之。
</p>
<p class="em2" id="p20"><a class="gg-link" href="#p20" onclick="return changeColor(this);"></a>
永興元年十一月，置騏驎官四十人，宿直殿省，比常侍、侍郎。
</p>
<p class="em2" id="p21"><a class="gg-link" href="#p21" onclick="return changeColor(this);"></a>
神瑞元年春，置八大人官，大人下置三屬官，總理萬機，故世號八公云。
</p>
<p class="em2" id="p22"><a class="gg-link" href="#p22" onclick="return changeColor(this);"></a>
泰常二年夏，置六部大人官，有天部，地部，東、西、南、北部，皆以諸公爲之。大人置三屬官。
</p>
<p class="em2" id="p23"><a class="gg-link" href="#p23" onclick="return changeColor(this);"></a>
始光元年正月，置右民尚書。
</p>
<p class="em2" id="p24"><a class="gg-link" href="#p24" onclick="return changeColor(this);"></a>
神䴥元年三月，置左右僕射、左右丞、諸曹尚書十餘人，各居別寺。
</p>
<p class="em2" id="p25"><a class="gg-link" href="#p25" onclick="return changeColor(this);"></a>
七月，詔諸征鎮大將依品開府，以置佐吏。
</p>
<p class="em2" id="p26"><a class="gg-link" href="#p26" onclick="return changeColor(this);"></a>
延和元年三月，改代尹爲萬年尹，代令爲萬年令。後復。
</p>
<p class="em2" id="p27"><a class="gg-link" href="#p27" onclick="return changeColor(this);"></a>
真君五年正月，侍中、中書監、宜都王穆壽，司徒、東郡公崔浩，侍中、廣平公張黎輔政，置通事四人。又選諸曹良吏，給事東宮。
</p>
<p class="em2" id="p28"><a class="gg-link" href="#p28" onclick="return changeColor(this);"></a>
正平元年七月，以諸曹吏多，減其員。
</p>
<p class="em2" id="p29"><a class="gg-link" href="#p29" onclick="return changeColor(this);"></a>
興安二年正月，置駕部尚書、右士尚書。
</p>
<p class="em2" id="p30"><a class="gg-link" href="#p30" onclick="return changeColor(this);"></a>
太安三年五月，以諸部護軍各爲太守。
</p>
<p class="em2" id="p31"><a class="gg-link" href="#p31" onclick="return changeColor(this);"></a>
延興二年五月，詔曰：「非功無以受爵，非能無以受祿，凡出外遷者皆引此奏聞，求乞假品。在職有效，聽下附正，若無殊稱，隨而削之。舊制諸鎮將、刺史假五等爵，及有所貢獻而得假爵者，皆不得世襲。」
</p>
<p class="em2" id="p32"><a class="gg-link" href="#p32" onclick="return changeColor(this);"></a>
四年二月，置外牧官。
</p>
<p class="em2" id="p33"><a class="gg-link" href="#p33" onclick="return changeColor(this);"></a>
五年九月，置監御曹。
</p>
<p class="em2" id="p34"><a class="gg-link" href="#p34" onclick="return changeColor(this);"></a>
太和二年五月，減置候職四百人，司察非違。
</p>
<p class="em2" id="p35"><a class="gg-link" href="#p35" onclick="return changeColor(this);"></a>
四年，省二部內部幢將。
</p>
<p class="em2" id="p36"><a class="gg-link" href="#p36" onclick="return changeColor(this);"></a>
十一年八月，置散官員一百人，朝請員二百人。
</p>
<p class="em2" id="p37"><a class="gg-link" href="#p37" onclick="return changeColor(this);"></a>
十五年七月，置司儀官。
</p>
<p class="em2" id="p38"><a class="gg-link" href="#p38" onclick="return changeColor(this);"></a>
十二月，置侍中、黃門各四人，又置散騎常侍、侍郎，員各四人；通直散騎常侍、侍郎，員外散騎常侍、侍郎，各六人。又置司空、主客、太倉、庫部、都牧、太樂、虞曹、宮輿、覆育少卿官。又置光爵、驍游、五校、中大夫、散員士官。又置侍官一百二十人。改立諸局監羽林、虎賁。
</p>
<p class="em2" id="p39"><a class="gg-link" href="#p39" onclick="return changeColor(this);"></a>
舊制，諸以勳賜官爵者子孫世襲軍號。十六年，改降五等，始革之，止襲爵而已。
</p>
<p class="em2" id="p40"><a class="gg-link" href="#p40" onclick="return changeColor(this);"></a>
舊制，緣邊皆置鎮都大將，統兵備禦，與刺史同。城隍、倉庫皆鎮將主之，但不治。故爲重於刺史。<span class="jiazhu">疑</span><span class="jiaozhusup">按「但不治」下當脫「民」字，其下又有脫文，致語不可解。今於「治」字下句斷。</span>
</p>
<p class="em2" id="p41"><a class="gg-link" href="#p41" onclick="return changeColor(this);"></a>
自太祖至高祖初，其內外百官屢有減置，或事出當時，不爲常目，如萬騎、飛鴻、常忠、直意將軍之徒是也。舊令亡失，無所依據。太和中高祖詔群僚議定百官，著於令，今列於左，勳品、流外位卑而不載矣。
</p><table border="1">
<tbody>
<tr>
<td>
太師
</td>
<td>
太尉
</td>
<td>
儀同三司
</td>
</tr>
<tr>
<td>
太傅
</td>
<td>
司徒
</td>
<td>
都督中外諸軍事
</td>
</tr>
<tr>
<td>
太保
</td>
<td>
司空
</td>
<td>
特進
</td>
</tr>
<tr>
<td>
右三師
</td>
<td>
右三公
</td>
<td>
 
</td>
</tr>
<tr>
<td>
大司馬
</td>
<td>
 
</td>
<td>
諸開府
</td>
</tr>
<tr>
<td>
大將軍
</td>
<td>
 
</td>
<td>
驃騎將軍
</td>
</tr>
<tr>
<td>
 
</td>
<td>
 
</td>
<td>
車騎將軍<span class="jiazhu">二將軍加大者，位在三司上。</span>
</td>
</tr>
<tr>
<td>
 
</td>
<td>
 
</td>
<td>
衛將軍<span class="jiazhu">加大者，次儀同三司。</span>
</td>
</tr>
<tr>
<td>
 
</td>
<td>
 
</td>
<td>
右三將軍
</td>
</tr>
<tr>
<td>
右第一品上
</td>
<td>
右第一品中
</td>
<td>
右第一品下
</td>
</tr>
<tr>
<td>
太子太師
</td>
<td>
四征<span class="jiazhu">加大者，次衛將軍。</span>
</td>
<td>
四鎮<span class="jiazhu">加大者，次尚書令。</span>
</td>
</tr>
<tr>
<td>
太子太傅
</td>
<td>
左右光祿大夫
</td>
<td>
吏部尚書
</td>
</tr>
<tr>
<td>
太子太保
</td>
<td>
尚書左僕射
</td>
<td>
太常
</td>
</tr>
<tr>
<td>
右東宮三師
</td>
<td>
尚書右僕射
</td>
<td>
光祿勳
</td>
</tr>
<tr>
<td>
尚書令
</td>
<td>
中書監
</td>
<td>
衛尉
</td>
</tr>
<tr>
<td>
都督府州諸軍事
</td>
<td>
 
</td>
<td>
右三卿
</td>
</tr>
<tr>
<td>
 
</td>
<td>
 
</td>
<td>
中軍將軍
</td>
</tr>
<tr>
<td>
 
</td>
<td>
 
</td>
<td>
鎮軍將軍
</td>
</tr>
<tr>
<td>
 
</td>
<td>
 
</td>
<td>
撫軍將軍
</td>
</tr>
<tr>
<td>
 
</td>
<td>
 
</td>
<td>
右三將軍<span class="jiazhu">加大者，秩次四征下。</span>
</td>
</tr>
<tr>
<td>
 
</td>
<td>
 
</td>
<td>
金紫光祿大夫
</td>
</tr>
<tr>
<td>
右從第一品上
</td>
<td>
右從第一品中
</td>
<td>
右從第一品下
</td>
</tr>
<tr>
<td>
太子少師
</td>
<td>
列曹尚書
</td>
<td>
四安<span class="jiazhu">加大者，秩次三少下。</span>
</td>
</tr>
<tr>
<td>
太子少傅
</td>
<td>
中書令
</td>
<td>
凡將軍<span class="jiazhu">三品已下、五品已上加大者。</span>
</td>
</tr>
<tr>
<td>
太子少保
</td>
<td>
領軍
</td>
<td>
太子左右詹事
</td>
</tr>
<tr>
<td>
右東宮三少
</td>
<td>
護軍<span class="jiazhu">二職若侍臣帶者加中。</span>
</td>
<td>
散騎常侍
</td>
</tr>
<tr>
<td>
中侍中
</td>
<td>
司州刺史
</td>
<td>
 
</td>
</tr>
<tr>
<td>
都督三州諸軍事
</td>
<td>
 
</td>
<td>
 
</td>
</tr>
<tr>
<td>
太僕
</td>
<td>
 
</td>
<td>
 
</td>
</tr>
<tr>
<td>
廷尉
</td>
<td>
 
</td>
<td>
 
</td>
</tr>
<tr>
<td>
大鴻臚
</td>
<td>
 
</td>
<td>
 
</td>
</tr>
<tr>
<td>
宗正
</td>
<td>
 
</td>
<td>
 
</td>
</tr>
<tr>
<td>
大司農
</td>
<td>
 
</td>
<td>
 
</td>
</tr>
<tr>
<td>
少府
</td>
<td>
 
</td>
<td>
 
</td>
</tr>
<tr>
<td>
右六卿
</td>
<td>
 
</td>
<td>
 
</td>
</tr>
<tr>
<td>
領軍將軍
</td>
<td>
 
</td>
<td>
 
</td>
</tr>
<tr>
<td>
護軍將軍<span class="jiazhu">二將軍與領護不並置。</span>
</td>
<td>
 
</td>
<td>
 
</td>
</tr>
<tr>
<td>
右第二品上
</td>
<td>
右第二品中
</td>
<td>
右第二品下
</td>
</tr>
<tr>
<td>
前、後、左、右將軍
</td>
<td>
祕書監
</td>
<td>
武衛將軍
</td>
</tr>
<tr>
<td>
四平<span class="jiazhu">加大者，秩次護軍下。</span>
</td>
<td>
光祿大夫<span class="jiazhu">銀青者。</span>
</td>
<td>
都督一州諸軍事
</td>
</tr>
<tr>
<td>
大長秋卿
</td>
<td>
 
</td>
<td>
將作大匠
</td>
</tr>
<tr>
<td>
左衛將軍
</td>
<td>
 
</td>
<td>
右衛將軍
</td>
</tr>
<tr>
<td>
右從第二品上
</td>
<td>
右從第二品中
</td>
<td>
右從第二品下
</td>
</tr>
<tr>
<td>
駙馬
</td>
<td>
給事黃門侍郎
</td>
<td>
通直散騎常侍
</td>
</tr>
<tr>
<td>
諸王師
</td>
<td>
太子中庶子
</td>
<td>
城門校尉
</td>
</tr>
<tr>
<td>
太子左右衛率
</td>
<td>
南、北、東、西中郎將
</td>
<td>
羽林中郎將
</td>
</tr>
<tr>
<td>
御史中尉
</td>
<td>
護匈奴、羌、戎、夷、蠻、越中郎將
</td>
<td>
太中大夫
</td>
</tr>
<tr>
<td>
中常侍
</td>
<td>
 
</td>
<td>
護羌、戎、夷、蠻、越校尉
</td>
</tr>
<tr>
<td>
征虜將軍
</td>
<td>
 
</td>
<td>
 
</td>
</tr>
<tr>
<td>
輔國將軍
</td>
<td>
 
</td>
<td>
 
</td>
</tr>
<tr>
<td>
龍驤將軍
</td>
<td>
 
</td>
<td>
 
</td>
</tr>
<tr>
<td>
司衛監
</td>
<td>
 
</td>
<td>
 
</td>
</tr>
<tr>
<td>
中尹
</td>
<td>
 
</td>
<td>
 
</td>
</tr>
<tr>
<td>
少卿
</td>
<td>
 
</td>
<td>
 
</td>
</tr>
<tr>
<td>
光爵
</td>
<td>
 
</td>
<td>
 
</td>
</tr>
<tr>
<td>
代尹
</td>
<td>
 
</td>
<td>
 
</td>
</tr>
<tr>
<td>
右第三品上
</td>
<td>
右第三品中
</td>
<td>
右第三品下
</td>
</tr>
<tr>
<td>
員外散騎常侍
</td>
<td>
中給事
</td>
<td>
鎮遠將軍
</td>
</tr>
<tr>
<td>
驍騎將軍
</td>
<td>
射聲校尉
</td>
<td>
安遠將軍
</td>
</tr>
<tr>
<td>
太子家令
</td>
<td>
越騎校尉
</td>
<td>
建遠將軍
</td>
</tr>
<tr>
<td>
太子率更令
</td>
<td>
屯騎校尉
</td>
<td>
建中將軍
</td>
</tr>
<tr>
<td>
太子僕
</td>
<td>
步兵校尉
</td>
<td>
建節將軍
</td>
</tr>
<tr>
<td>
太子庶子
</td>
<td>
長水校尉
</td>
<td>
立義將軍
</td>
</tr>
<tr>
<td>
給事中
</td>
<td>
監軍
</td>
<td>
立忠將軍
</td>
</tr>
<tr>
<td>
前、後、左、右軍將軍
</td>
<td>
 
</td>
<td>
立節將軍
</td>
</tr>
<tr>
<td>
中大夫
</td>
<td>
 
</td>
<td>
恢武將軍
</td>
</tr>
<tr>
<td>
祕書令
</td>
<td>
 
</td>
<td>
勇武將軍
</td>
</tr>
<tr>
<td>
給事
</td>
<td>
 
</td>
<td>
曜武將軍
</td>
</tr>
<tr>
<td>
 
</td>
<td>
 
</td>
<td>
昭武將軍
</td>
</tr>
<tr>
<td>
 
</td>
<td>
 
</td>
<td>
顯武將軍
</td>
</tr>
<tr>
<td>
 
</td>
<td>
 
</td>
<td>
直閤將軍
</td>
</tr>
<tr>
<td>
右從第三品上
</td>
<td>
右從第三品中
</td>
<td>
右從第三品下
</td>
</tr>
<tr>
<td>
國子祭酒
</td>
<td>
公府司馬
</td>
<td>
諫議大夫
</td>
</tr>
<tr>
<td>
下大夫
</td>
<td>
尚書右丞
</td>
<td>
祕書丞
</td>
</tr>
<tr>
<td>
公府長史
</td>
<td>
司馬別駕<span class="jiaozhusup">按此「司馬別駕」不舉所屬，若是公府，則上已有「公府司馬」。據下太和後令，從第四品上階有「司州別駕、從事史」，疑「司馬」乃「司州」之訛。</span>
</td>
<td>
建武將軍
</td>
</tr>
<tr>
<td>
尚書左丞
</td>
<td>
太子中舍人
</td>
<td>
振武將軍
</td>
</tr>
<tr>
<td>
太子三校
</td>
<td>
中黃門令
</td>
<td>
奮武將軍
</td>
</tr>
<tr>
<td>
散騎侍郎
</td>
<td>
令<span class="jiaozhusup">按此「令」不知哪一官署之令，上當有脫文。</span>
</td>
<td>
揚武將軍
</td>
</tr>
<tr>
<td>
中書侍郎
</td>
<td>
內署令
</td>
<td>
廣武將軍
</td>
</tr>
<tr>
<td>
中謁者大夫
</td>
<td>
都水使者
</td>
<td>
廣威將軍
</td>
</tr>
<tr>
<td>
中散大夫
</td>
<td>
符節令
</td>
<td>
 
</td>
</tr>
<tr>
<td>
中堅將軍
</td>
<td>
通直散騎侍郎<span class="jiaozhusup">百衲、南、北、汲四本「侍郎」作「侍常」，殿本、局本作「常侍」。按「侍常」顯誤。「通直散騎常侍」已見前第三品下，且員外散騎常侍在從第三品上，「通直」高於員外，豈有反在第四品中之理。檢第四品上有散騎侍郎，第四品下有「員外散騎侍郎」，這裏應是「通直散騎侍郎」，今改正。</span>
</td>
<td>
 
</td>
</tr>
<tr>
<td>
中壘將軍
</td>
<td>
建威將軍
</td>
<td>
 
</td>
</tr>
<tr>
<td>
寧朔將軍
</td>
<td>
振威將軍
</td>
<td>
 
</td>
</tr>
<tr>
<td>
揚威將軍
</td>
<td>
奮威將軍
</td>
<td>
 
</td>
</tr>
<tr>
<td>
右第四品上
</td>
<td>
右第四品中
</td>
<td>
右第四品下
</td>
</tr>
<tr>
<td>
元士
</td>
<td>
諸開府司馬
</td>
<td>
諸王友
</td>
</tr>
<tr>
<td>
公府諮議參軍
</td>
<td>
司州功曹都官
</td>
<td>
員外散騎侍郎
</td>
</tr>
<tr>
<td>
諸開府長史
</td>
<td>
五局司直
</td>
<td>
太子門大夫
</td>
</tr>
<tr>
<td>
尚書吏部郎中
</td>
<td>
司敗
</td>
<td>
協律中郎
</td>
</tr>
<tr>
<td>
太子洗馬
</td>
<td>
諸局校尉
</td>
<td>
戟楯虎賁將軍
</td>
</tr>
<tr>
<td>
武騎侍郎
</td>
<td>
符璽郎中
</td>
<td>
募員虎賁將軍
</td>
</tr>
<tr>
<td>
奉車都尉
</td>
<td>
 
</td>
<td>
高車虎賁將軍
</td>
</tr>
<tr>
<td>
駙馬都尉
</td>
<td>
 
</td>
<td>
左右積弩射將軍
</td>
</tr>
<tr>
<td>
騎都尉
</td>
<td>
 
</td>
<td>
強弩將軍
</td>
</tr>
<tr>
<td>
羽林中郎
</td>
<td>
 
</td>
<td>
 
</td>
</tr>
<tr>
<td>
中散庶長
</td>
<td>
 
</td>
<td>
 
</td>
</tr>
<tr>
<td>
謁者僕射
</td>
<td>
 
</td>
<td>
 
</td>
</tr>
<tr>
<td>
羽林郎將
</td>
<td>
 
</td>
<td>
 
</td>
</tr>
<tr>
<td>
高車羽林郎將
</td>
<td>
 
</td>
<td>
 
</td>
</tr>
<tr>
<td>
冗從僕射
</td>
<td>
 
</td>
<td>
 
</td>
</tr>
<tr>
<td>
右從第四品下
</td>
<td>
右從第四品中
</td>
<td>
右從第四品下
</td>
</tr>
<tr>
<td>
中軍、鎮軍、撫軍長史
</td>
<td>
中書議郎
</td>
<td>
皇宗博士
</td>
</tr>
<tr>
<td>
鷹揚將軍
</td>
<td>
諸開府從事中郎
</td>
<td>
歸義侯
</td>
</tr>
<tr>
<td>
折衝將軍
</td>
<td>
公府正參軍
</td>
<td>
率義侯
</td>
</tr>
<tr>
<td>
寧遠將軍
</td>
<td>
公府主簿
</td>
<td>
順義侯
</td>
</tr>
<tr>
<td>
揚烈將軍
</td>
<td>
廷尉正、監、評
</td>
<td>
朝服侯
</td>
</tr>
<tr>
<td>
諸開府諮議參軍
</td>
<td>
太子舍人
</td>
<td>
太常丞
</td>
</tr>
<tr>
<td>
祕書著作郎
</td>
<td>
司州主簿
</td>
<td>
 
</td>
</tr>
<tr>
<td>
治書侍御史
</td>
<td>
中黃門
</td>
<td>
 
</td>
</tr>
<tr>
<td>
中謁者僕射
</td>
<td>
輕車將軍
</td>
<td>
 
</td>
</tr>
<tr>
<td>
中黃門冗從僕射
</td>
<td>
威遠將軍
</td>
<td>
 
</td>
</tr>
<tr>
<td>
侍御中散
</td>
<td>
虎威將軍
</td>
<td>
 
</td>
</tr>
<tr>
<td>
中軍、鎮軍、撫軍司馬
</td>
<td>
中散
</td>
<td>
 
</td>
</tr>
<tr>
<td>
公府從事中郎
</td>
<td>
殿中將軍
</td>
<td>
 
</td>
</tr>
<tr>
<td>
尚書郎中
</td>
<td>
散臣監
</td>
<td>
 
</td>
</tr>
<tr>
<td>
伏波將軍
</td>
<td>
太子倉令
</td>
<td>
 
</td>
</tr>
<tr>
<td>
陵江將軍
</td>
<td>
 
</td>
<td>
 
</td>
</tr>
<tr>
<td>
平漠將軍
</td>
<td>
 
</td>
<td>
 
</td>
</tr>
<tr>
<td>
太子食官令
</td>
<td>
 
</td>
<td>
 
</td>
</tr>
<tr>
<td>
太子中盾
</td>
<td>
 
</td>
<td>
 
</td>
</tr>
<tr>
<td>
右第五品上
</td>
<td>
右第五品中
</td>
<td>
右第五品下
</td>
</tr>
<tr>
<td>
祕書郎
</td>
<td>
太子廄長
</td>
<td>
附義中郎將
</td>
</tr>
<tr>
<td>
國子博士
</td>
<td>
諸局監
</td>
<td>
歸義中郎將
</td>
</tr>
<tr>
<td>
太學祭酒
</td>
<td>
尚書郎
</td>
<td>
率義中郎將
</td>
</tr>
<tr>
<td>
祕書著作佐郎
</td>
<td>
侍御史
</td>
<td>
順義中郎將
</td>
</tr>
<tr>
<td>
武士將軍
</td>
<td>
殿中御史
</td>
<td>
戟楯虎賁司馬
</td>
</tr>
<tr>
<td>
虎賁司馬
</td>
<td>
京邑市令
</td>
<td>
募員虎賁司馬
</td>
</tr>
<tr>
<td>
虎賁郎將
</td>
<td>
典牧都尉
</td>
<td>
高車虎賁司馬
</td>
</tr>
<tr>
<td>
方舞郎庶長
</td>
<td>
水衡都尉
</td>
<td>
戟楯虎賁將
</td>
</tr>
<tr>
<td>
宿衛軍將
</td>
<td>
司鹽都尉
</td>
<td>
募員虎賁將
</td>
</tr>
<tr>
<td>
掖庭監
</td>
<td>
司竹都尉
</td>
<td>
高車虎賁將
</td>
</tr>
<tr>
<td>
典客監
</td>
<td>
崇虛都尉
</td>
<td>
嘗藥監
</td>
</tr>
<tr>
<td>
典儀監
</td>
<td>
列卿丞
</td>
<td>
中謁者
</td>
</tr>
<tr>
<td>
協律郎
</td>
<td>
詹事丞
</td>
<td>
宮門司馬
</td>
</tr>
<tr>
<td>
太祝令
</td>
<td>
代尹丞
</td>
<td>
宗聖士
</td>
</tr>
<tr>
<td>
 
</td>
<td>
小黃門
</td>
<td>
諸開府正參軍
</td>
</tr>
<tr>
<td>
 
</td>
<td>
謁者
</td>
<td>
諸門府主簿
</td>
</tr>
<tr>
<td>
 
</td>
<td>
員外將軍
</td>
<td>
辨章郎
</td>
</tr>
<tr>
<td>
 
</td>
<td>
散員大夫
</td>
<td>
太宰令
</td>
</tr>
<tr>
<td>
 
</td>
<td>
太樂祭酒
</td>
<td>
廩犧令
</td>
</tr>
<tr>
<td>
 
</td>
<td>
門下錄事
</td>
<td>
殿中監
</td>
</tr>
<tr>
<td>
 
</td>
<td>
奉乘郎
</td>
<td>
翼馭郎
</td>
</tr>
<tr>
<td>
 
</td>
<td>
羽林郎
</td>
<td>
高車羽林郎
</td>
</tr>
<tr>
<td>
 
</td>
<td>
 
</td>
<td>
瞻人郎
</td>
</tr>
<tr>
<td>
 
</td>
<td>
 
</td>
<td>
方者郎
</td>
</tr>
<tr>
<td>
右從第五品上
</td>
<td>
右從第五
</td>
<td>
右從第五品下
</td>
</tr>
<tr>
<td>
公府行參軍
</td>
<td>
太學博士
</td>
<td>
散騎
</td>
</tr>
<tr>
<td>
宣威將軍
</td>
<td>
太史博士
</td>
<td>
奉朝請
</td>
</tr>
<tr>
<td>
明威將軍
</td>
<td>
律博士
</td>
<td>
武烈將軍
</td>
</tr>
<tr>
<td>
襄武將軍
</td>
<td>
禮官博士
</td>
<td>
武毅將軍
</td>
</tr>
<tr>
<td>
厲威將軍
</td>
<td>
公府記室督
</td>
<td>
武奮將軍
</td>
</tr>
<tr>
<td>
公府掾屬
</td>
<td>
威烈將軍
</td>
<td>
太樂博士
</td>
</tr>
<tr>
<td>
中軍、撫軍、鎮軍正參軍
</td>
<td>
威寇將軍
</td>
<td>
河隄謁者
</td>
</tr>
<tr>
<td>
主書郎
</td>
<td>
威虜將軍
</td>
<td>
 
</td>
</tr>
<tr>
<td>
詹事五官
</td>
<td>
威戎將軍
</td>
<td>
 
</td>
</tr>
<tr>
<td>
門下主書舍人
</td>
<td>
威武將軍
</td>
<td>
 
</td>
</tr>
<tr>
<td>
門下通事舍人
</td>
<td>
 
</td>
<td>
 
</td>
</tr>
<tr>
<td>
司州司事
</td>
<td>
 
</td>
<td>
 
</td>
</tr>
<tr>
<td>
司州從事
</td>
<td>
 
</td>
<td>
 
</td>
</tr>
<tr>
<td>
代郡功曹主簿
</td>
<td>
 
</td>
<td>
 
</td>
</tr>
<tr>
<td>
右第六品上
</td>
<td>
右第六品中
</td>
<td>
右第六品下
</td>
</tr>
<tr>
<td>
諸開府行參軍
</td>
<td>
監淮海津都尉
</td>
<td>
戟楯虎賁
</td>
</tr>
<tr>
<td>
散員士
</td>
<td>
諸局中校尉
</td>
<td>
募員虎賁
</td>
</tr>
<tr>
<td>
中書舍人
</td>
<td>
方舞郎
</td>
<td>
高車虎賁
</td>
</tr>
<tr>
<td>
領、護二衛主簿
</td>
<td>
諸宮門僕
</td>
<td>
治禮郎
</td>
</tr>
<tr>
<td>
主事郎
</td>
<td>
諸開府記室督
</td>
<td>
獄丞
</td>
</tr>
<tr>
<td>
詹事主簿
</td>
<td>
司馬督
</td>
<td>
 
</td>
</tr>
<tr>
<td>
集書舍人
</td>
<td>
千人督
</td>
<td>
 
</td>
</tr>
<tr>
<td>
中軍、鎮軍、撫軍行參軍<span class="jiaozhusup">諸本「鎮」及「撫」下無「軍」字。按上有「中軍、鎮軍、撫軍長史」，「中軍、鎮軍，撫軍正參軍」，這裏脫兩「軍」字，今補正。</span>
</td>
<td>
校尉
</td>
</tr>
<tr>
<td>
領、護功曹掾
</td>
<td>
 
</td>
<td>
 
</td>
</tr>
<tr>
<td>
領、護五官
</td>
<td>
 
</td>
<td>
 
</td>
</tr>
<tr>
<td>
散臣中校
</td>
<td>
 
</td>
<td>
 
</td>
</tr>
<tr>
<td>
宿衛統
</td>
<td>
 
</td>
<td>
 
</td>
</tr>
<tr>
<td>
太子常從虎賁督
</td>
<td>
 
</td>
<td>
 
</td>
</tr>
<tr>
<td>
侍幹
</td>
<td>
 
</td>
<td>
 
</td>
</tr>
<tr>
<td>
寺人
</td>
<td>
 
</td>
<td>
 
</td>
</tr>
<tr>
<td>
閽人
</td>
<td>
 
</td>
<td>
 
</td>
</tr>
<tr>
<td>
掌璽郎
</td>
<td>
 
</td>
<td>
 
</td>
</tr>
<tr>
<td>
太子守舍人
</td>
<td>
 
</td>
<td>
 
</td>
</tr>
<tr>
<td>
掌服郎
</td>
<td>
 
</td>
<td>
 
</td>
</tr>
<tr>
<td>
掌筵郎
</td>
<td>
 
</td>
<td>
 
</td>
</tr>
<tr>
<td>
虎賁郎
</td>
<td>
 
</td>
<td>
 
</td>
</tr>
<tr>
<td>
諸開府掾屬
</td>
<td>
 
</td>
<td>
 
</td>
</tr>
<tr>
<td>
集書校書郎
</td>
<td>
 
</td>
<td>
 
</td>
</tr>
<tr>
<td>
祕書校書郎
</td>
<td>
 
</td>
<td>
 
</td>
</tr>
<tr>
<td>
祕書鍾律郎
</td>
<td>
 
</td>
<td>
 
</td>
</tr>
<tr>
<td>
右從第六品上
</td>
<td>
右從第六品中
</td>
<td>
右從第六品下
</td>
</tr>
<tr>
<td>
公府舍人
</td>
<td>
國子學生
</td>
<td>
祕書舍人
</td>
</tr>
<tr>
<td>
太子主書舍人
</td>
<td>
討寇將軍
</td>
<td>
符史郎
</td>
</tr>
<tr>
<td>
太子主衣舍人
</td>
<td>
討虜將軍
</td>
<td>
盪寇將軍
</td>
</tr>
<tr>
<td>
都令史
</td>
<td>
討難將軍
</td>
<td>
盪虜將軍
</td>
</tr>
<tr>
<td>
主書令史
</td>
<td>
討夷將軍
</td>
<td>
盪難將軍
</td>
</tr>
<tr>
<td>
門下令史
</td>
<td>
 
</td>
<td>
盪逆將軍
</td>
</tr>
<tr>
<td>
太子左、右衛率主簿
</td>
<td>
 
</td>
<td>
太廟門僕
</td>
</tr>
<tr>
<td>
司事郎
</td>
<td>
 
</td>
<td>
 
</td>
</tr>
<tr>
<td>
司州錄事
</td>
<td>
 
</td>
<td>
 
</td>
</tr>
<tr>
<td>
代郡通事
</td>
<td>
 
</td>
<td>
 
</td>
</tr>
<tr>
<td>
御屬
</td>
<td>
 
</td>
<td>
 
</td>
</tr>
<tr>
<td>
綏遠將軍
</td>
<td>
 
</td>
<td>
 
</td>
</tr>
<tr>
<td>
綏虜將軍
</td>
<td>
 
</td>
<td>
 
</td>
</tr>
<tr>
<td>
綏邊將軍
</td>
<td>
 
</td>
<td>
 
</td>
</tr>
<tr>
<td>
右第七品上
</td>
<td>
右第七品中
</td>
<td>
右第七品下
</td>
</tr>
<tr>
<td>
諸門府舍人
</td>
<td>
祝史
</td>
<td>
諸局督事
</td>
</tr>
<tr>
<td>
祕書令史
</td>
<td>
太常齋郎
</td>
<td>
獄掾
</td>
</tr>
<tr>
<td>
主書令史
</td>
<td>
王家尉
</td>
<td>
太學典錄
</td>
</tr>
<tr>
<td>
集書令史
</td>
<td>
公主家令
</td>
<td>
太史博士
</td>
</tr>
<tr>
<td>
起居注令史
</td>
<td>
 
</td>
<td>
太卜博士
</td>
</tr>
<tr>
<td>
直事郎
</td>
<td>
 
</td>
<td>
太醫博士
</td>
</tr>
<tr>
<td>
司州本曹
</td>
<td>
 
</td>
<td>
太常日者
</td>
</tr>
<tr>
<td>
散臣督事
</td>
<td>
 
</td>
<td>
扶令
</td>
</tr>
<tr>
<td>
宿衛幢將
</td>
<td>
 
</td>
<td>
太樂典錄
</td>
</tr>
<tr>
<td>
右從第七品上
</td>
<td>
右從第中
</td>
<td>
右從第七品下
</td>
</tr>
<tr>
<td>
公府令史
</td>
<td>
太學助
</td>
<td>
厲武將軍
</td>
</tr>
<tr>
<td>
太子典書令史
</td>
<td>
掃寇將
</td>
<td>
厲鋒將軍
</td>
</tr>
<tr>
<td>
太子典衣令史
</td>
<td>
掃虜將
</td>
<td>
虎牙將軍
</td>
</tr>
<tr>
<td>
司事令史
</td>
<td>
掃難將
</td>
<td>
虎奮將軍
</td>
</tr>
<tr>
<td>
諸局通事
</td>
<td>
掃逆將軍
</td>
<td>
 
</td>
</tr>
<tr>
<td>
殄寇將軍
</td>
<td>
 
</td>
<td>
 
</td>
</tr>
<tr>
<td>
殄虜將軍
</td>
<td>
 
</td>
<td>
 
</td>
</tr>
<tr>
<td>
殄難將軍
</td>
<td>
 
</td>
<td>
 
</td>
</tr>
<tr>
<td>
殄夷將軍
</td>
<td>
 
</td>
<td>
 
</td>
</tr>
<tr>
<td>
右第八品上
</td>
<td>
右第八品中
</td>
<td>
右第八品下
</td>
</tr>
<tr>
<td>
直事令史
</td>
<td>
尚書算生
</td>
<td>
諸寺算生
</td>
</tr>
<tr>
<td>
宿衛軍司馬
</td>
<td>
典客舍人
</td>
<td>
諸局書令史
</td>
</tr>
<tr>
<td>
諸局省事
</td>
<td>
符券吏
</td>
<td>
虎賁軍書令史
</td>
</tr>
<tr>
<td>
尚書記室令史
</td>
<td>
公府閤下令史
</td>
<td>
乘傳使者
</td>
</tr>
<tr>
<td>
右從第八品上
</td>
<td>
右從第八品中
</td>
<td>
右從第八品下
</td>
</tr>
<tr>
<td>
諸開府令史
</td>
<td>
祀官齋郎
</td>
<td>
白衣臣
</td>
</tr>
<tr>
<td>
宿衛軍吏
</td>
<td>
典客參軍
</td>
<td>
 
</td>
</tr>
<tr>
<td>
諸局書吏
</td>
<td>
太醫、太史助教
</td>
<td>
 
</td>
</tr>
<tr>
<td>
書幹
</td>
<td>
 
</td>
<td>
 
</td>
</tr>
<tr>
<td>
主書幹
</td>
<td>
 
</td>
<td>
 
</td>
</tr>
<tr>
<td>
典書幹
</td>
<td>
 
</td>
<td>
 
</td>
</tr>
<tr>
<td>
廣野將軍
</td>
<td>
 
</td>
<td>
 
</td>
</tr>
<tr>
<td>
橫野將軍
</td>
<td>
 
</td>
<td>
 
</td>
</tr>
<tr>
<td>
偏將軍
</td>
<td>
 
</td>
<td>
 
</td>
</tr>
<tr>
<td>
裨將軍
</td>
<td>
 
</td>
<td>
 
</td>
</tr>
<tr>
<td>
右第九品上
</td>
<td>
右第九品中
</td>
<td>
右第九品下
</td>
</tr>
<tr>
<td>
統史
</td>
<td>
方驛博士
</td>
<td>
八書吏
</td>
</tr>
<tr>
<td>
中校尉
</td>
<td>
 
</td>
<td>
王家吏
</td>
</tr>
<tr>
<td>
右從第九品上
</td>
<td>
右從第九品
</td>
<td>
右從第九品下
</td>
</tr>
</tbody>
</table>
<p class="em2" id="p42"><a class="gg-link" href="#p42" onclick="return changeColor(this);"></a>
太和十八年十二月，降車、驃將軍，侍中，黃門秩，依魏晉舊事。
</p>
<p class="em2" id="p43"><a class="gg-link" href="#p43" onclick="return changeColor(this);"></a>
十九年八月，初置直齋、御仗左右武官。<span class="jiaozhusup">諸本「齋」作「齊」，御覽卷二四０．一一三九頁作「齋」。按卷七五尒朱世隆傳稱「肅宗末爲直齋，轉直寢，後兼直閣」，卷一一出帝紀永熙三年五月丙戌稱「騎官秩比直齋」。通典卷三八載北齊職品，直寢、直齋在從五品，當循魏制。這裏「齊」乃「齋」字形近而訛，今據改。</span>
</p>
<p class="em2" id="p44"><a class="gg-link" href="#p44" onclick="return changeColor(this);"></a>
二十三年，高祖復次職令，及帝崩，世宗初班行之，以爲永制。
</p>
<p class="em2" id="p45"><a class="gg-link" href="#p45" onclick="return changeColor(this);"></a>
太師　　太傅　　太保
</p>
<p class="margin4" id="p46"><a class="gg-link" href="#p46" onclick="return changeColor(this);"></a>
右三師上公
</p>
<p class="em2" id="p47"><a class="gg-link" href="#p47" onclick="return changeColor(this);"></a>
王
</p>
<p class="em2" id="p48"><a class="gg-link" href="#p48" onclick="return changeColor(this);"></a>
大司馬　　大將軍
</p>
<p class="margin4" id="p49"><a class="gg-link" href="#p49" onclick="return changeColor(this);"></a>
右二大
</p>
<p class="em2" id="p50"><a class="gg-link" href="#p50" onclick="return changeColor(this);"></a>
太尉　　司徒　　司空<span class="jiaozhusup">按次行當有「右三公」三字爲行，故「開國郡公」另行。傳本脫去。</span>
</p>
<p class="em2" id="p51"><a class="gg-link" href="#p51" onclick="return changeColor(this);"></a>
開國郡公
</p>
<p class="margin4" id="p52"><a class="gg-link" href="#p52" onclick="return changeColor(this);"></a>
右第一品
</p>
<p class="em2" id="p53"><a class="gg-link" href="#p53" onclick="return changeColor(this);"></a>
儀同三司　　開國縣公　　都督中外諸軍事　　諸開府　　散公
</p>
<p class="margin4" id="p54"><a class="gg-link" href="#p54" onclick="return changeColor(this);"></a>
右從第一品
</p>
<p class="em2" id="p55"><a class="gg-link" href="#p55" onclick="return changeColor(this);"></a>
太子太師　　太子太傅　　太子太保　　特進　　尚書令　　驃騎將軍　　車騎將軍<span class="jiazhu">二將軍加大者，位在都督中外之下。</span>　　衛將軍<span class="jiazhu">加大者，位在太子太師之上。</span>　　四征將軍<span class="jiazhu">加大者，位次衛大將軍。</span>　　諸將軍加大者　　左右光祿大夫　　開國縣侯
</p>
<p class="margin4" id="p56"><a class="gg-link" href="#p56" onclick="return changeColor(this);"></a>
右第二品
</p>
<p class="em2" id="p57"><a class="gg-link" href="#p57" onclick="return changeColor(this);"></a>
尚書僕射<span class="jiazhu">若並置左右，則左居其上，右居其下。</span>　　中書監　　司州牧　　四鎮將軍<span class="jiazhu">加大者，次衛將軍。</span>
</p>
<p class="em2" id="p58"><a class="gg-link" href="#p58" onclick="return changeColor(this);"></a>
中軍將軍　　鎮軍將軍　　撫軍將軍<span class="jiaozhusup">通典卷三八載太和後令，於「中軍、鎮軍、撫軍將軍」下有注云：「三將軍加『大』者四鎮同之。」意謂與上四鎮將軍注「加『大』者，次衛將軍」同。當是此志傳本脫去。</span>
</p>
<p class="margin4" id="p59"><a class="gg-link" href="#p59" onclick="return changeColor(this);"></a>
右三將軍
</p>
<p class="em2" id="p60"><a class="gg-link" href="#p60" onclick="return changeColor(this);"></a>
金紫光祿大夫　　散侯
</p>
<p class="margin4" id="p61"><a class="gg-link" href="#p61" onclick="return changeColor(this);"></a>
右從第二品
</p>
<p class="em2" id="p62"><a class="gg-link" href="#p62" onclick="return changeColor(this);"></a>
吏部尚書　　四安將軍　　中領軍　　中護軍<span class="jiazhu">二軍加將軍，則去中，位次撫軍。</span>
</p>
<p class="em2" id="p63"><a class="gg-link" href="#p63" onclick="return changeColor(this);"></a>
太常　　光祿　　衛尉
</p>
<p class="margin4" id="p64"><a class="gg-link" href="#p64" onclick="return changeColor(this);"></a>
右三卿
</p>
<p class="em2" id="p65"><a class="gg-link" href="#p65" onclick="return changeColor(this);"></a>
太子少師　　太子少傅　　太子少保　　中書令　　太子詹事　　侍中　　列曹尚書　　四平將軍
</p>
<p class="em2" id="p66"><a class="gg-link" href="#p66" onclick="return changeColor(this);"></a>
太僕　　廷尉　　大鴻臚　　宗正　　大司農　　太府
</p>
<p class="margin4" id="p67"><a class="gg-link" href="#p67" onclick="return changeColor(this);"></a>
右六卿
</p>
<p class="em2" id="p68"><a class="gg-link" href="#p68" onclick="return changeColor(this);"></a>
河南尹　　上州刺史　　祕書監　　諸王師　　左右衛將軍　　前、左、右、後將軍
</p>
<p class="em2" id="p69"><a class="gg-link" href="#p69" onclick="return changeColor(this);"></a>
光祿大夫<span class="jiazhu">銀青者。</span>　　開國縣伯
</p>
<p class="margin4" id="p70"><a class="gg-link" href="#p70" onclick="return changeColor(this);"></a>
右第三品
</p>
<p class="em2" id="p71"><a class="gg-link" href="#p71" onclick="return changeColor(this);"></a>
散騎常侍　　四方郎將<span class="jiaozhusup">通典卷三八「郎將」上有「中」字。按此指東、南、西、北四中郎將。「中」字不宜省，當是脫去。</span>　　護匈奴、羌、戎、夷、蠻、越中郎將　　國子祭酒　　御史中尉　　大長秋卿　　將作大匠　　征虜將軍　　二大、二公長史<span class="jiazhu">若司徒置二長史，左在散騎常侍下，右在中庶子下。</span>　　太子左右衛率　　武衛將軍　　冠軍將軍　　護羌、戎、夷、蠻、越校尉　　太中大夫　　輔國將軍　　中州刺史　　龍驤將軍　　散伯
</p>
<p class="margin4" id="p72"><a class="gg-link" href="#p72" onclick="return changeColor(this);"></a>
右從第三品
</p>
<p class="em2" id="p73"><a class="gg-link" href="#p73" onclick="return changeColor(this);"></a>
二大、二公司馬
</p>
<p class="em2" id="p74"><a class="gg-link" href="#p74" onclick="return changeColor(this);"></a>
太常　　光祿　　衛尉
</p>
<p class="margin4" id="p75"><a class="gg-link" href="#p75" onclick="return changeColor(this);"></a>
右三少卿
</p>
<p class="em2" id="p76"><a class="gg-link" href="#p76" onclick="return changeColor(this);"></a>
尚書吏部郎中<span class="jiaozhusup">諸本「郎中」作「侍郎」，通典卷三八作「郎中」。按太和定令時尚書諸曹郎都稱「郎中」，雖自漢以來，諸曹郎也間稱「侍郎」，但這是職令，應按當時正式官稱。前令從第四品上亦作「尚書吏部郎中」可證。這裏是涉下「給事黃門侍郎」而訛，今改正。</span>　　給事黃門侍郎　　太子中庶子　　司空、皇子長史
</p>
<p class="em2" id="p77"><a class="gg-link" href="#p77" onclick="return changeColor(this);"></a>
太僕　　廷尉　　大鴻臚　　宗正　　大司農　　太府
</p>
<p class="margin4" id="p78"><a class="gg-link" href="#p78" onclick="return changeColor(this);"></a>
右六少卿
</p>
<p class="em2" id="p79"><a class="gg-link" href="#p79" onclick="return changeColor(this);"></a>
中常侍　　中尹　　城門校尉　　司空、皇子司馬　　從第一品將軍開府長史　　驍騎將軍　　游擊將軍
</p>
<p class="margin4" id="p80"><a class="gg-link" href="#p80" onclick="return changeColor(this);"></a>
以前上階
</p>
<p class="em2" id="p81"><a class="gg-link" href="#p81" onclick="return changeColor(this);"></a>
鎮遠將軍　　安遠將軍　　平遠將軍　　建義將軍　　建忠將軍　　建節將軍　　立義將軍　　立忠將軍　　立節將軍　　恢武將軍　　勇武將軍　　曜武將軍　　昭武將軍　　顯武將軍　　從第一品將軍開府司馬　　通直散騎常侍　　司徒諮議參軍事<span class="jiaozhusup">按下從四品上階有「二大二公諮議參軍事」，二公即太尉、司徒，不應別出司徒諮議參軍，更不應高於二大和太尉的諮議參軍事。此條當是衍文或有訛字。通典卷三八「徒」訛「從」，知唐時已同今本。</span>　　中散大夫　　下州刺史　　上郡太守、內史、相　　開國縣子
</p>
<p class="margin4" id="p82"><a class="gg-link" href="#p82" onclick="return changeColor(this);"></a>
右第四品
</p>
<p class="em2" id="p83"><a class="gg-link" href="#p83" onclick="return changeColor(this);"></a>
中堅將軍　　中壘將軍　　尚書左丞　　二大、二公諮議參軍事　　司州別駕從事史　　第二品將軍、始蕃王長史　　太子家令　　太子率更令　　太子僕　　中書侍郎　　太子庶子　　第二品將軍、始蕃王司馬　　前、左、右、後軍將軍
</p>
<p class="margin4" id="p84"><a class="gg-link" href="#p84" onclick="return changeColor(this);"></a>
以前上階
</p>
<p class="em2" id="p85"><a class="gg-link" href="#p85" onclick="return changeColor(this);"></a>
寧朔將軍　　建威將軍　　振威將軍　　奮威將軍　　揚威將軍　　廣威將軍　　諫議大夫　　尚書右丞　　司空、皇子諮議參軍事　　司州治中從事史　　左、右中郎將　　建武將軍　　振武將軍　　奮武將軍　　揚武將軍　　廣武將軍　　從第一品將軍開府諮議參軍事　　散子
</p>
<p class="margin4" id="p86"><a class="gg-link" href="#p86" onclick="return changeColor(this);"></a>
右從第四品
</p>
<p class="em2" id="p87"><a class="gg-link" href="#p87" onclick="return changeColor(this);"></a>
寧遠將軍　　鷹揚將軍　　折衝將軍　　揚烈將軍　　從第二品將軍、二蕃王長史　　二大、二公從事中郎　　秘書丞　　皇子友　　國子博士　　散騎侍郎　　太子中舍人　　員外散騎常侍　　從第二品將軍、二蕃王司馬
</p>
<p class="margin4" id="p88"><a class="gg-link" href="#p88" onclick="return changeColor(this);"></a>
以前上階
</p>
<p class="em2" id="p89"><a class="gg-link" href="#p89" onclick="return changeColor(this);"></a>
射聲校尉　　越騎校尉　　屯騎校尉　　步軍校尉　　長水校尉　　司空、皇子之開府從事中郎　　第二品將軍、始蕃王諮議參軍事　　開府從事中郎　　中郡太守、內史、相　　開國縣男
</p>
<p class="margin4" id="p90"><a class="gg-link" href="#p90" onclick="return changeColor(this);"></a>
右第五品
</p>
<p class="em2" id="p91"><a class="gg-link" href="#p91" onclick="return changeColor(this);"></a>
伏波將軍　　陵江將軍　　平漢將軍<span class="jiaozhusup">按前令第五品上作「平漠」，殿本據後令改「漢」。「平漠」指平朔漠，與「伏波」「臨江」軍號意相似。疑作「漠」是。但通典卷三八也作「漢」，今不改。</span>　　第三品將軍、三蕃王長史　　二大、二公掾屬　　著作郎　　通直散騎侍郎　　太子洗馬　　從第二品將軍、二蕃王諮議參軍事　　第三品將軍、三蕃王司馬　　奉車都尉
</p>
<p class="margin4" id="p92"><a class="gg-link" href="#p92" onclick="return changeColor(this);"></a>
以前上階
</p>
<p class="em2" id="p93"><a class="gg-link" href="#p93" onclick="return changeColor(this);"></a>
太子屯騎校尉　　太子步兵校尉　　太子翌軍校尉　　都水使者　　司空、皇子之開府掾屬　　領、護長史、司馬　　歸義侯　　率義侯　　順義侯　　朝服侯　　輕車將軍　　威遠將軍　　開府掾屬　　虎威將軍　　洛陽令　　中給事中　　散男
</p>
<p class="margin4" id="p94"><a class="gg-link" href="#p94" onclick="return changeColor(this);"></a>
右從第五品
</p>
<p class="em2" id="p95"><a class="gg-link" href="#p95" onclick="return changeColor(this);"></a>
宣威將軍　　明威將軍　　從第三品將軍長史　　二大、二公主簿　　二大、二公錄事<span class="jiaozhusup">通典卷三八「錄事」下有「參軍事」三字。不宜省，當是脫文。</span>　　皇子郎中令　　司空主簿　　司空、皇子錄事參軍事　　從第三品將軍司馬　　第三品將軍、三蕃王諮議參軍事　　二大、二公功曹、記室、戶曹、倉曹、中兵參軍事　　皇子文學　　治書侍御史　　謁者僕射　　從第一品將軍開府錄事參軍　　司空、皇子功曹、記室、戶曹、倉曹、中兵參軍事　　皇子功曹史
</p>
<p class="margin4" id="p96"><a class="gg-link" href="#p96" onclick="return changeColor(this);"></a>
以前上階
</p>
<p class="em2" id="p97"><a class="gg-link" href="#p97" onclick="return changeColor(this);"></a>
河南郡丞　　虎賁中郎將　　羽林監　　冗從僕射　　駙馬都尉　　廷尉正、監、評尚書郎中　　中書舍人　　從第一品將軍開府功曹、記室、倉曹、戶曹、中兵參軍事，功曹史　　下郡太守、內史、相　　上縣令、相
</p>
<p class="margin4" id="p98"><a class="gg-link" href="#p98" onclick="return changeColor(this);"></a>
右第六品
</p>
<p class="em2" id="p99"><a class="gg-link" href="#p99" onclick="return changeColor(this);"></a>
襄威將軍　　厲威將軍　　第二品將軍、始蕃王錄事參軍　　二大、二公列曹參軍事　　給事中　　太子門大夫　　皇子大農　　騎都尉　　符璽郎
</p>
<p class="margin4" id="p100"><a class="gg-link" href="#p100" onclick="return changeColor(this);"></a>
以前上階
</p>
<p class="em2" id="p101"><a class="gg-link" href="#p101" onclick="return changeColor(this);"></a>
從第二品將軍、二蕃王錄事參軍　　皇子主簿　　司空、皇子列曹參軍事　　第二品將軍、始蕃王功曹、記室、戶曹、倉曹、中兵參軍事，功曹史　　從第一品將軍開府主簿、列曹參軍事　　從第二品將軍、二蕃王功曹、記室、戶曹、倉曹、中兵參軍事，功曹史　　太子舍人　　三卿丞
</p>
<p class="margin4" id="p102"><a class="gg-link" href="#p102" onclick="return changeColor(this);"></a>
右從第六品
</p>
<p class="em2" id="p103"><a class="gg-link" href="#p103" onclick="return changeColor(this);"></a>
威烈將軍　　威寇將軍　　威虜將軍　　威戎將軍　　威武將軍　　四品正從將軍長史司馬　　二大、二公祭酒　　第三品將軍三蕃王錄事參軍　　司空皇子之開府祭酒　　武烈將軍　　武毅將軍　　武奮將軍　　王、公國郎中令　　積弩將軍　　積射將軍　　員外散騎侍郎　　皇子中尉　　二大、二公參軍事　　二大、二公列曹行參軍　　開府祭酒
</p>
<p class="margin4" id="p104"><a class="gg-link" href="#p104" onclick="return changeColor(this);"></a>
以前上階
</p>
<p class="em2" id="p105"><a class="gg-link" href="#p105" onclick="return changeColor(this);"></a>
司空、皇子參軍事　　司空、皇子列曹行參軍　　從第三品將軍錄事參軍　　第二品將軍、始蕃王主簿、列曹參軍事　　從第一品將軍開府列曹行參軍　　第三品將軍、三蕃王功曹、記室、戶曹、倉曹、中兵參軍，功曹史<span class="jiaozhusup">諸本「第三品」上有「從」字，通典卷三八無。按三品將軍例與三蕃王爲一等，從三品將軍不得與三蕃王並列，且下文自有「從第三品將軍功曹、戶曹、倉曹、中兵參軍事」，不應重出。這裏「從」字顯衍，今據刪。</span>　　從第二品將軍、二蕃王主簿、列曹參軍事　　二衛司馬　　討寇將軍　　討虜將軍　　討難將軍　　討夷將軍　　從第三品將軍功曹、戶曹、倉曹、中兵參軍事　　詹事丞　　列卿丞　　祕書郎中　　著作佐郎中縣令、相
</p>
<p class="margin4" id="p106"><a class="gg-link" href="#p106" onclick="return changeColor(this);"></a>
右第七品
</p>
<p class="em2" id="p107"><a class="gg-link" href="#p107" onclick="return changeColor(this);"></a>
盪寇將軍　　盪虜將軍　　盪難將軍　　盪逆將軍　　五品正從將軍長史、司馬　　強弩將軍　　二大、二公行參軍　　司空、皇子行參軍　　第二品將軍、始蕃王列曹行參軍　　第三品將軍、三蕃王主簿、列曹參軍事　　第一品將軍開府行參軍　　王、公國大農
</p>
<p class="margin4" id="p108"><a class="gg-link" href="#p108" onclick="return changeColor(this);"></a>
以前上階
</p>
<p class="em2" id="p109"><a class="gg-link" href="#p109" onclick="return changeColor(this);"></a>
太學博士　　皇子常侍　　太常博士<span class="jiaozhusup">通典卷三八下有「武騎常侍」一官。疑此脫去。</span>　　從第二品將軍、二蕃王參軍事　　從第二品將軍、二蕃王列曹行參軍　　從第三品將軍主簿、列曹參軍事　　四品正從將軍錄事、功曹、戶曹、倉曹、中兵參軍事　　司州主簿　　奉朝請　　國子助教
</p>
<p class="margin4" id="p110"><a class="gg-link" href="#p110" onclick="return changeColor(this);"></a>
右從第七品
</p>
<p class="em2" id="p111"><a class="gg-link" href="#p111" onclick="return changeColor(this);"></a>
殄寇將軍　　殄虜將軍　　殄難將軍　　殄夷將軍　　第二品將軍、始蕃王行參軍　　第三品將軍、三蕃王參軍事　　第三品將軍、三蕃王列曹行參軍　　四品正從將軍主簿、列曹參軍事　　侯、伯國郎中令　　司州西曹書佐　　殿中將軍　　皇子侍郎　　大長秋丞
</p>
<p class="margin4" id="p112"><a class="gg-link" href="#p112" onclick="return changeColor(this);"></a>
以前上階
</p>
<p class="em2" id="p113"><a class="gg-link" href="#p113" onclick="return changeColor(this);"></a>
侍御史　　協律郎　　辨章郎　　從第二品將軍、二蕃王行參軍　　從第三品將軍參軍事　　從第三品將軍列曹行參軍　　五品正從將軍錄事、功曹、戶曹、倉曹、中兵參軍事　　王、公國中尉　　司州祭酒從事　　下縣令、相
</p>
<p class="margin4" id="p114"><a class="gg-link" href="#p114" onclick="return changeColor(this);"></a>
右第八品
</p>
<p class="em2" id="p115"><a class="gg-link" href="#p115" onclick="return changeColor(this);"></a>
掃寇將軍　　掃虜將軍　　掃難將軍　　掃逆將軍　　司州議曹從事史　　二大、二公長兼行參軍　　公車令　　符節令　　諸署令<span class="jiazhu">千石已上者。</span>　　中黃門令　　門下錄事　　尚書都令史　　主書令史　　殿中侍御史　　中謁者僕射　　中黃門冗從僕射
</p>
<p class="margin4" id="p116"><a class="gg-link" href="#p116" onclick="return changeColor(this);"></a>
以前上階
</p>
<p class="em2" id="p117"><a class="gg-link" href="#p117" onclick="return changeColor(this);"></a>
宮門僕射　　侯、伯國大農　　司空、皇子長兼行參軍　　二大、二公長兼行參軍<span class="jiaozhusup">按此官已見前上階，這裏重出，且在「司空、皇子長兼行參軍」之後，於例不合，當是衍文或有訛字。但通典卷三八亦重出，傳誤已久。</span>　　皇子上、中、下將軍　　皇子中大夫　　二率丞　　四品正從將軍列曹行參軍　　王、公國常侍　　厲武將軍　　厲鋒將軍　　虎牙將軍　　虎奮將軍　　五品正從將軍主簿、列曹行參軍　　司州文學　　從第一品將軍、開府長兼行參軍　　員外將軍
</p>
<p class="margin4" id="p118"><a class="gg-link" href="#p118" onclick="return changeColor(this);"></a>
右從第八品
</p>
<p class="em2" id="p119"><a class="gg-link" href="#p119" onclick="return changeColor(this);"></a>
曠野將軍　　橫野將軍　　子、男國郎中令　　太祝令　　諸署令<span class="jiazhu">六百石已上者</span>　　中黃門　　公主家令　　皇子典書令　　四門小學博士　　律博士　　校書郎　　二大、二公參軍督護　　檢校御史<span class="jiaozhusup">諸本「校」作「授」，通典卷三八作「校」。按東晉太元中置檢校御史，北魏、北齊皆有此官，見晉書卷二四職官志、隋書卷二七百官志中、通典卷二四監察侍御史條。今據改。又通典此下有「都水參事」一官。隋書百官志中，北齊都水臺有「參事」十人，當循魏制。此志脫去。</span>
</p>
<p class="margin4" id="p120"><a class="gg-link" href="#p120" onclick="return changeColor(this);"></a>
以前上階
</p>
<p class="em2" id="p121"><a class="gg-link" href="#p121" onclick="return changeColor(this);"></a>
王、公國侍郎　　侯、伯國中尉　　謁者　　太子三卿丞　　五品正從將軍列曹行參軍　　司空、皇子參軍督護　　第二品將軍始蕃王長兼行參軍　　從第一品將軍、開府參軍督護　　殿中司馬督
</p>
<p class="margin4" id="p122"><a class="gg-link" href="#p122" onclick="return changeColor(this);"></a>
右第九品
</p>
<p class="em2" id="p123"><a class="gg-link" href="#p123" onclick="return changeColor(this);"></a>
偏將軍　　裨將軍　　太子廄長　　監淮海津都尉　　諸局都尉　　皇子典祠令　　皇子學官令　　皇子典衛令　　王公國上中下將軍　　王公國中大夫　　諸署令<span class="jiazhu">不滿六百石者。</span>
</p>
<p class="margin4" id="p124"><a class="gg-link" href="#p124" onclick="return changeColor(this);"></a>
以前上階
</p>
<p class="em2" id="p125"><a class="gg-link" href="#p125" onclick="return changeColor(this);"></a>
第二品將軍、始蕃王參軍督護　　從第二品將軍、二蕃王長兼行參軍　　太常、光祿、衛尉、領、護詹事功曹、五官<span class="jiaozhusup">諸本於「詹事」另提行，「太常、光祿、衛尉、領、護」自爲一行，令人不解何以太常等三品官忽列於九品。考隋書卷二七百官志中敘北齊列卿云：「太常、光祿、衛尉、宗正、太僕、大理、鴻臚、司農、太府，是爲九寺，（中略）各有功曹五官主簿、錄事等員。」其領軍府條、護軍府條及詹事條下屬官都有「功曹、五官主簿」。知這裏誤分，今改正。又功曹五官是主簿之名，「主簿」二字不宜省，疑此脫去。</span>　　治禮郎　　子、男國大農　　小黃門　　員外司馬督
</p>
<p class="margin4" id="p126"><a class="gg-link" href="#p126" onclick="return changeColor(this);"></a>
右從第九品
</p>
<p class="em2" id="p127"><a class="gg-link" href="#p127" onclick="return changeColor(this);"></a>
前世職次皆無從品，魏氏始置之，亦一代之別制也。
</p>
<p class="em2" id="p128"><a class="gg-link" href="#p128" onclick="return changeColor(this);"></a>
正始元年十一月，罷郡中正。
</p>
<p class="em2" id="p129"><a class="gg-link" href="#p129" onclick="return changeColor(this);"></a>
四年九月詔曰：「五校昔統營位，次於列卿，奉車都尉禁侍美官，顯加通貴。世移時變，遂爲冗職。既典名猶昔，宜有定員，并殿中二司馬亦須有常數。今五校可各二十人，奉車都尉二十人，騎都尉六十人，殿中司馬二百人，員外司馬三百人。」
</p>
<p class="em2" id="p130"><a class="gg-link" href="#p130" onclick="return changeColor(this);"></a>
永平元年十二月，尚書令高肇，尚書僕射、清河王懌等奏置小學博士員三千人。
</p>
<p class="em2" id="p131"><a class="gg-link" href="#p131" onclick="return changeColor(this);"></a>
二年正月，尚書令高肇奏，都水臺請依舊二使者，參軍事、謁者并錄事、令史亦隨事更立。<span class="jiaozhusup">諸本「更」作「史」，不可通。按下文詔書云「參軍、錄事並更置一」，「史」乃「更」形近而訛，今改正。</span>詔曰：「使者置二，可如所奏。其下屬司，唯須充事耳，亦何勞多也。參軍、錄事並更置一，謁者加二，令史依舊。」肇又奏諸州諮議、記室、戶曹、刑獄、田曹、水曹、集曹、士曹參軍悉併省之。
</p>
<p class="em2" id="p132"><a class="gg-link" href="#p132" onclick="return changeColor(this);"></a>
四年七月，詔改宗子羽林爲宗士，其本秩付尚書計其資集，敘從七已下、從八已上官。
</p>
<p class="em2" id="p133"><a class="gg-link" href="#p133" onclick="return changeColor(this);"></a>
正光元年七月，置左、右衛將軍各二人。
</p>
<p class="em2" id="p134"><a class="gg-link" href="#p134" onclick="return changeColor(this);"></a>
十二月，罷諸州中正，郡縣定姓族，後復。
</p>
<p class="em2" id="p135"><a class="gg-link" href="#p135" onclick="return changeColor(this);"></a>
孝昌二年十月，詔宗士、庶子二官各增二百人。置望士隊四百人，取肺腑之族有武藝者。
</p>
<p class="em2" id="p136"><a class="gg-link" href="#p136" onclick="return changeColor(this);"></a>
孝莊初，以尒朱榮有扶翼之功，拜柱國大將軍，位在丞相上；又拜大丞相、天柱大將軍，增佐吏。又以太尉、上黨王天穆爲太宰，增佐吏。
</p>
<p class="em2" id="p137"><a class="gg-link" href="#p137" onclick="return changeColor(this);"></a>
永安二年各詔復置司直十人，視五品，隸廷尉，覆治御史檢劾事。
</p>
<p class="em2" id="p138"><a class="gg-link" href="#p138" onclick="return changeColor(this);"></a>
普泰初，以尒朱世隆爲儀同三師，位次上公。<span class="jiaozhusup">諸本「師」作「司」。按卷七五尒朱世隆傳云：「前廢帝特置儀同三師之官，次上公之下，以世隆爲之。」若「儀同三司」則舊已有之，何云「特置」。這裏原文當作「師」，後人以不經見妄改，今改正。</span>又侍中、黃門、武衛將軍，並增置六人。
</p>
<p class="em2" id="p139"><a class="gg-link" href="#p139" onclick="return changeColor(this);"></a>
永安已後，遠近多事，置京畿大都督，復立州都督，俱總軍人。
</p>
<p class="em2" id="p140"><a class="gg-link" href="#p140" onclick="return changeColor(this);"></a>
天平四年夏，罷六州都督，悉隸京畿，其京畿大都督仍不改焉。立府置佐。
</p>
<p class="em2" id="p141"><a class="gg-link" href="#p141" onclick="return changeColor(this);"></a>
舊制：有大將軍，不置太尉；有丞相，不置司徒。自正光已後，天下多事，勳賢並軌，乃俱置之。
</p>
<p class="em2" id="p142"><a class="gg-link" href="#p142" onclick="return changeColor(this);"></a>
武定二年十一月，有司奏：「齊獻武王勳高德重，禮絕群辟。昔霍光陵邑亦置長、丞主陵，今請置長一人，丞一人，錄事一人，戶曹史一人，禁備史一人，侍一人，皆降帝陵官品一等。其侍依舊。」詔「可」。
</p>
<p class="em2" id="p143"><a class="gg-link" href="#p143" onclick="return changeColor(this);"></a>
七年三月，詔左右光祿大夫各置二人，金紫光祿大夫置四人，光祿大夫置四人，太中、中散各置六人。五月，又詔以四中郎將，世宗永平中權隸領軍，今還屬護軍。
</p>
<p class="em2" id="p144"><a class="gg-link" href="#p144" onclick="return changeColor(this);"></a>
自古天子立德，因生以賜姓，胙之土而命之氏；諸侯則以家與諡，官有世功，則有宦族，邑亦如之。姓則表其所由生，氏則記族所由出，其大略然也。至於或自所居，或以國號，或用官爵，或用事物，雖緣時不同，俱其義矣。魏氏本居朔壤，地遠俗殊，賜姓命氏，其事不一，亦如長勺、尾氏、終葵之屬也。初，安帝統國，諸部有九十九姓。至獻帝時，七分國人，使諸兄弟各攝領之，乃分其氏。自後兼并他國，各有本部，部中別族，爲內姓焉。年世稍久，互以改易，興衰存滅，間有之矣，今舉其可知者。
</p>
<p class="em2" id="p145"><a class="gg-link" href="#p145" onclick="return changeColor(this);"></a>
獻帝以兄爲紇骨氏，後改爲胡氏。
</p>
<p class="em2" id="p146"><a class="gg-link" href="#p146" onclick="return changeColor(this);"></a>
次兄爲普氏，後改爲周氏。
</p>
<p class="em2" id="p147"><a class="gg-link" href="#p147" onclick="return changeColor(this);"></a>
次兄爲拓拔氏，後改爲長孫氏。<span class="jiaozhusup">魏書官氏志疏證（下簡稱疏證）據古今姓氏書辯證（下簡稱辯證）卷三七（末韻下）、通鑑卷一一九．三七四六頁、卷一四０．四三九三頁，云：「拓跋氏當作拔拔氏。」北朝胡姓考（下簡稱胡姓考）引元宏弔比干碑陰題名有「拔拔臻」，證此「拓跋」爲「拔拔」之訛。</span>
</p>
<p class="em2" id="p148"><a class="gg-link" href="#p148" onclick="return changeColor(this);"></a>
弟爲達奚氏，後改爲奚氏。
</p>
<p class="em2" id="p149"><a class="gg-link" href="#p149" onclick="return changeColor(this);"></a>
次弟爲伊婁氏，後改爲伊氏。
</p>
<p class="em2" id="p150"><a class="gg-link" href="#p150" onclick="return changeColor(this);"></a>
次弟爲丘敦氏，後改爲丘氏。
</p>
<p class="em2" id="p151"><a class="gg-link" href="#p151" onclick="return changeColor(this);"></a>
次弟爲侯氏，後改爲亥氏。<span class="jiaozhusup">胡姓考據元和姓纂（下簡稱姓纂）卷六（止韻下）通志氏族略（簡稱氏族略）六、辯證卷二二（止韻下），云：「侯氏當『係俟亥氏』之脫誤。」</span>
</p>
<p class="em2" id="p152"><a class="gg-link" href="#p152" onclick="return changeColor(this);"></a>
七族之興，自此始也。
</p>
<p class="em2" id="p153"><a class="gg-link" href="#p153" onclick="return changeColor(this);"></a>
又命叔父之胤曰乙旃氏，後改爲叔孫氏。
</p>
<p class="em2" id="p154"><a class="gg-link" href="#p154" onclick="return changeColor(this);"></a>
又命疏屬曰車焜氏，後改爲車氏。凡與帝室爲十姓，百世不通婚。太和以前，國之喪葬祠禮，非十族不得與也。高祖革之，各以職司從事。
</p>
<p class="em2" id="p155"><a class="gg-link" href="#p155" onclick="return changeColor(this);"></a>
神元皇帝時，餘部諸姓內入者。神元皇帝時，餘部諸姓內入者。
</p>
<p class="em2" id="p156"><a class="gg-link" href="#p156" onclick="return changeColor(this);"></a>
丘穆陵氏，後改爲穆氏。
</p>
<p class="em2" id="p157"><a class="gg-link" href="#p157" onclick="return changeColor(this);"></a>
步六孤氏，後改爲陸氏。
</p>
<p class="em2" id="p158"><a class="gg-link" href="#p158" onclick="return changeColor(this);"></a>
賀賴氏，後改爲賀氏。
</p>
<p class="em2" id="p159"><a class="gg-link" href="#p159" onclick="return changeColor(this);"></a>
獨孤氏，後改爲劉氏。
</p>
<p class="em2" id="p160"><a class="gg-link" href="#p160" onclick="return changeColor(this);"></a>
賀樓氏，後改爲樓氏。
</p>
<p class="em2" id="p161"><a class="gg-link" href="#p161" onclick="return changeColor(this);"></a>
勿忸于氏，後改爲于氏。
</p>
<p class="em2" id="p162"><a class="gg-link" href="#p162" onclick="return changeColor(this);"></a>
是連氏，後改爲連氏。
</p>
<p class="em2" id="p163"><a class="gg-link" href="#p163" onclick="return changeColor(this);"></a>
僕闌氏，後改爲僕氏。
</p>
<p class="em2" id="p164"><a class="gg-link" href="#p164" onclick="return changeColor(this);"></a>
若干氏，後改爲苟氏。
</p>
<p class="em2" id="p165"><a class="gg-link" href="#p165" onclick="return changeColor(this);"></a>
拔列氏，後改爲梁氏。<span class="jiaozhusup">沈濤銅熨斗齋隨筆（下簡稱沈濤隨筆）卷五云：「古今姓氏書辯證（卷三七末韻）作『拔列蘭』，蓋今本脫一『蘭』字，通志氏族略（五）亦作『拔列蘭』，列於代北三字姓。」疏證又據廣韻卷五（末韻）及姓解一並作「拔列蘭」，證沈說是。</span>
</p>
<p class="em2" id="p166"><a class="gg-link" href="#p166" onclick="return changeColor(this);"></a>
撥略氏，後改爲略氏。<span class="jiaozhusup">姓纂卷三（模韻下）、卷一０（末韻下），辯證卷三七（末韻下）引此志，氏族略三及五並作「拔略氏改爲蘇氏」。（辯證云「一作拔晷」，誤。）疏證以爲「拔」「撥」音近通用，「略氏」蓋「蘇」氏之訛。</span>
</p>
<p class="em2" id="p167"><a class="gg-link" href="#p167" onclick="return changeColor(this);"></a>
若口引氏，後改爲寇氏。
</p>
<p class="em2" id="p168"><a class="gg-link" href="#p168" onclick="return changeColor(this);"></a>
叱羅氏，後改爲羅氏。
</p>
<p class="em2" id="p169"><a class="gg-link" href="#p169" onclick="return changeColor(this);"></a>
普陋茹氏，後改爲茹氏。
</p>
<p class="em2" id="p170"><a class="gg-link" href="#p170" onclick="return changeColor(this);"></a>
賀葛氏，後改爲葛氏。
</p>
<p class="em2" id="p171"><a class="gg-link" href="#p171" onclick="return changeColor(this);"></a>
是賁氏，後改爲封氏。
</p>
<p class="em2" id="p172"><a class="gg-link" href="#p172" onclick="return changeColor(this);"></a>
阿伏于氏，後改爲阿氏。<span class="jiaozhusup">姓纂卷五（歌韻下）、辯證卷二六（哿韻下）、通鑑卷一一八．三七０二頁胡注引此志，「阿伏于」並作「阿伏干」。胡姓考據此謂「今官氏志『于』爲『干』之刊誤」。</span>
</p>
<p class="em2" id="p173"><a class="gg-link" href="#p173" onclick="return changeColor(this);"></a>
可地延氏，後改爲延氏。
</p>
<p class="em2" id="p174"><a class="gg-link" href="#p174" onclick="return changeColor(this);"></a>
阿鹿桓氏，後改爲鹿氏。
</p>
<p class="em2" id="p175"><a class="gg-link" href="#p175" onclick="return changeColor(this);"></a>
他駱拔氏，後改爲駱氏。
</p>
<p class="em2" id="p176"><a class="gg-link" href="#p176" onclick="return changeColor(this);"></a>
薄奚氏，後改爲薄氏。
</p>
<p class="em2" id="p177"><a class="gg-link" href="#p177" onclick="return changeColor(this);"></a>
烏丸氏，後改爲桓氏。
</p>
<p class="em2" id="p178"><a class="gg-link" href="#p178" onclick="return changeColor(this);"></a>
素和氏，後改爲和氏。
</p>
<p class="em2" id="p179"><a class="gg-link" href="#p179" onclick="return changeColor(this);"></a>
吐谷渾氏，依舊吐谷渾氏。
</p>
<p class="em2" id="p180"><a class="gg-link" href="#p180" onclick="return changeColor(this);"></a>
胡古口引氏，後改爲侯氏。<span class="jiaozhusup">廣韻卷三（姥韻下）、姓纂卷六（姥韻下）、姓解一「胡古口引」作「古口引」；姓纂卷五（侯韻下）、辯證卷一九（侯韻下）、氏族略四及五作「古引」。沈濤隨筆五以爲「今本誤衍一『胡』字」。疏證以爲古「胡」「侯」音通，「氏既改侯，明舊氏必有『胡』字無疑」。胡姓考據本書卷九肅宗紀見「胡引祖」，以爲此姓「當爲『胡引氏』，官氏志作『胡古口引氏』，蓋涉上若口引氏而衍」。今按氏既改侯，舊氏必有「胡」字之說，實不盡然，如出連之改畢，是樓之改高，土難之改山，屋引之改房，在讀音上原姓與改姓並無關係。諸姓氏書皆無「胡」字，廣韻且注明「古」字「公戶切」，豈可一概視爲省文或脫字。疑志本作「古口引氏」，當時又別作「胡口引」，後人旁注「胡」字，羼入正文。「古口引」既亦作「胡口引」，亦可省作「古引」或「胡引」，故姓氏書或作「古引」，而肅宗紀有「胡引祖」。</span>
</p>
<p class="em2" id="p181"><a class="gg-link" href="#p181" onclick="return changeColor(this);"></a>
賀若氏，依舊賀若氏。
</p>
<p class="em2" id="p182"><a class="gg-link" href="#p182" onclick="return changeColor(this);"></a>
谷渾氏，後改爲渾氏。
</p>
<p class="em2" id="p183"><a class="gg-link" href="#p183" onclick="return changeColor(this);"></a>
匹婁氏，後改爲婁氏。
</p>
<p class="em2" id="p184"><a class="gg-link" href="#p184" onclick="return changeColor(this);"></a>
俟力伐氏，後改爲鮑氏。
</p>
<p class="em2" id="p185"><a class="gg-link" href="#p185" onclick="return changeColor(this);"></a>
吐伏盧氏，後改爲盧氏。
</p>
<p class="em2" id="p186"><a class="gg-link" href="#p186" onclick="return changeColor(this);"></a>
牒云氏，後改爲云氏。
</p>
<p class="em2" id="p187"><a class="gg-link" href="#p187" onclick="return changeColor(this);"></a>
是云氏，後改爲是氏。
</p>
<p class="em2" id="p188"><a class="gg-link" href="#p188" onclick="return changeColor(this);"></a>
叱利氏，後改爲利氏。
</p>
<p class="em2" id="p189"><a class="gg-link" href="#p189" onclick="return changeColor(this);"></a>
副呂氏，後改爲副氏。
</p>
<p class="em2" id="p190"><a class="gg-link" href="#p190" onclick="return changeColor(this);"></a>
那氏，依舊那氏。
</p>
<p class="em2" id="p191"><a class="gg-link" href="#p191" onclick="return changeColor(this);"></a>
如羅氏，後改爲如氏。
</p>
<p class="em2" id="p192"><a class="gg-link" href="#p192" onclick="return changeColor(this);"></a>
乞扶氏，後改爲扶氏。
</p>
<p class="em2" id="p193"><a class="gg-link" href="#p193" onclick="return changeColor(this);"></a>
阿單氏，後改爲單氏。<span class="jiaozhusup">廣韻卷一（寒韻下）、姓解卷三、氏族略五、辯證卷八（寒韻下）及卷二六（哿韻下）「阿單」並作「可單」。胡姓考以爲與下「渴單氏後改爲單氏」重出，「可」「渴」音近相通，此「阿」字當是「可」之訛。</span>
</p>
<p class="em2" id="p194"><a class="gg-link" href="#p194" onclick="return changeColor(this);"></a>
俟幾氏，後改爲幾氏。<span class="jiaozhusup">廣韻卷三（止韻下）及諸姓氏書「幾」並作「畿」，姓纂卷二（微韻下）引志「俟」作「侯」。疏證以爲「幾」當作「畿」，「俟」字不誤。胡姓考據本書卷七五尒朱天光傳、卷八０賀拔岳傳見「侯幾（岳傳作「機」）長貴」，以爲「俟」當作「侯」，「幾」字不誤。今按「幾」「畿」音近通用，但諸書並作「畿」，姓纂於「畿氏」前又別有「幾氏」，疑此志原文當作「畿」。姓纂「俟」作「侯」，與「侯幾長貴」之姓合，胡姓考之說疑是。</span>
</p>
<p class="em2" id="p195"><a class="gg-link" href="#p195" onclick="return changeColor(this);"></a>
賀兒氏，後改爲兒氏。
</p>
<p class="em2" id="p196"><a class="gg-link" href="#p196" onclick="return changeColor(this);"></a>
吐奚氏，後改爲古氏。
</p>
<p class="em2" id="p197"><a class="gg-link" href="#p197" onclick="return changeColor(this);"></a>
出連氏，後改爲畢氏。
</p>
<p class="em2" id="p198"><a class="gg-link" href="#p198" onclick="return changeColor(this);"></a>
庾氏，依舊庾氏。
</p>
<p class="em2" id="p199"><a class="gg-link" href="#p199" onclick="return changeColor(this);"></a>
賀拔氏，後改爲何氏。
</p>
<p class="em2" id="p200"><a class="gg-link" href="#p200" onclick="return changeColor(this);"></a>
叱呂氏，後改爲呂氏。
</p>
<p class="em2" id="p201"><a class="gg-link" href="#p201" onclick="return changeColor(this);"></a>
莫那婁氏，後改爲莫氏。
</p>
<p class="em2" id="p202"><a class="gg-link" href="#p202" onclick="return changeColor(this);"></a>
奚斗盧氏，後改爲索盧氏。
</p>
<p class="em2" id="p203"><a class="gg-link" href="#p203" onclick="return changeColor(this);"></a>
莫蘆氏，後改爲蘆氏。
</p>
<p class="em2" id="p204"><a class="gg-link" href="#p204" onclick="return changeColor(this);"></a>
出大汗氏，後改爲韓氏。<span class="jiaozhusup">姓纂卷八（暮韻下）、氏族略五「出大汗」並作「步大汗」。疏證及胡姓考又據北齊書卷二０步大汗薩傳，中岳嵩高廟碑陰題名有「步大汗契□真」證此志「出」字爲「步」之訛。</span>
</p>
<p class="em2" id="p205"><a class="gg-link" href="#p205" onclick="return changeColor(this);"></a>
沒路真氏，後改爲路氏。
</p>
<p class="em2" id="p206"><a class="gg-link" href="#p206" onclick="return changeColor(this);"></a>
扈地于氏，後改爲扈氏。<span class="jiaozhusup">廣韻卷三（姥韻下）及諸姓氏書「于」並作「干」。疏證、胡姓考都以爲「于」當作「干」。</span>
</p>
<p class="em2" id="p207"><a class="gg-link" href="#p207" onclick="return changeColor(this);"></a>
莫輿氏，後改爲輿氏。<span class="jiaozhusup">姓纂卷八（暮韻下）、通志略五「莫輿」作「慕輿」，又「慕輿」之姓屢見晉書前、後、南燕等載記。疏證、胡姓考據此謂「莫」當作「慕」。</span>
</p>
<p class="em2" id="p208"><a class="gg-link" href="#p208" onclick="return changeColor(this);"></a>
紇干氏，後改爲干氏。
</p>
<p class="em2" id="p209"><a class="gg-link" href="#p209" onclick="return changeColor(this);"></a>
俟伏斤氏，後改爲伏氏。
</p>
<p class="em2" id="p210"><a class="gg-link" href="#p210" onclick="return changeColor(this);"></a>
是樓氏，後改爲高氏。
</p>
<p class="em2" id="p211"><a class="gg-link" href="#p211" onclick="return changeColor(this);"></a>
尸突氏，後改爲屈氏。<span class="jiaozhusup">廣韻卷五（物韻下）、通志略五「尸突」作「屈突」。姓纂卷一０（物韻下）屈氏條稱「屈六友改爲屈氏」，屈突氏條云「孝文改爲屈氏」。疏證以爲姓纂「屈六友」之「六友」乃隸書「𥥛」（即突）字之訛，並據本書慕容暐傳屈突鐵侯、唐書卷八五屈突通傳，證此志「尸」字乃「屈」之訛。</span>
</p>
<p class="em2" id="p212"><a class="gg-link" href="#p212" onclick="return changeColor(this);"></a>
沓盧氏，後改爲沓氏。
</p>
<p class="em2" id="p213"><a class="gg-link" href="#p213" onclick="return changeColor(this);"></a>
嗢石蘭氏，後改爲石氏。
</p>
<p class="em2" id="p214"><a class="gg-link" href="#p214" onclick="return changeColor(this);"></a>
解枇氏，後改爲解氏。
</p>
<p class="em2" id="p215"><a class="gg-link" href="#p215" onclick="return changeColor(this);"></a>
奇斤氏，後改爲奇氏。
</p>
<p class="em2" id="p216"><a class="gg-link" href="#p216" onclick="return changeColor(this);"></a>
須卜氏，後改爲卜氏。
</p>
<p class="em2" id="p217"><a class="gg-link" href="#p217" onclick="return changeColor(this);"></a>
丘林氏，後改爲林氏。
</p>
<p class="em2" id="p218"><a class="gg-link" href="#p218" onclick="return changeColor(this);"></a>
大莫干氏，後改爲郃氏。
</p>
<p class="em2" id="p219"><a class="gg-link" href="#p219" onclick="return changeColor(this);"></a>
尒綿氏，後改爲綿氏。
</p>
<p class="em2" id="p220"><a class="gg-link" href="#p220" onclick="return changeColor(this);"></a>
蓋樓氏，後改爲蓋氏。
</p>
<p class="em2" id="p221"><a class="gg-link" href="#p221" onclick="return changeColor(this);"></a>
素黎氏，後改爲黎氏。
</p>
<p class="em2" id="p222"><a class="gg-link" href="#p222" onclick="return changeColor(this);"></a>
渴單氏，後改爲單氏。
</p>
<p class="em2" id="p223"><a class="gg-link" href="#p223" onclick="return changeColor(this);"></a>
壹斗眷氏，後改爲明氏。
</p>
<p class="em2" id="p224"><a class="gg-link" href="#p224" onclick="return changeColor(this);"></a>
叱門氏，後改爲門氏。
</p>
<p class="em2" id="p225"><a class="gg-link" href="#p225" onclick="return changeColor(this);"></a>
宿六斤氏，後改爲宿氏。
</p>
<p class="em2" id="p226"><a class="gg-link" href="#p226" onclick="return changeColor(this);"></a>
馝邗氏，後改爲邗氏。<span class="jiaozhusup">廣韻卷十（質韻下）引後魏書「邗」作「邦」，姓纂卷四（寒韻下）引志作「邗」，氏族略六作「邘」。疏證以爲廣韻作「邦」誤，未言「邗」「邗」「邘」孰是。今按姓纂列於寒韻，其字必作「邗」，所見官氏志自亦作「邗」，疑這裏「邗」字爲「邗」之訛。氏族略作「邘」亦誤。</span>
</p>
<p class="em2" id="p227"><a class="gg-link" href="#p227" onclick="return changeColor(this);"></a>
土難氏，後改爲山氏。
</p>
<p class="em2" id="p228"><a class="gg-link" href="#p228" onclick="return changeColor(this);"></a>
屋引氏，後改爲房氏。
</p>
<p class="em2" id="p229"><a class="gg-link" href="#p229" onclick="return changeColor(this);"></a>
樹洛于氏，後改爲樹氏。<span class="jiaozhusup">姓解卷二、辯證卷三０（遇韻下）「于」作「干」。疏證又據本書卷一０一吐谷渾傳（補）見可汗「樹洛干」，以爲「于」字爲「干」之訛。</span>
</p>
<p class="em2" id="p230"><a class="gg-link" href="#p230" onclick="return changeColor(this);"></a>
乙弗氏，後改爲乙氏。
</p>
<p class="em2" id="p231"><a class="gg-link" href="#p231" onclick="return changeColor(this);"></a>
東方宇文、慕容氏，即宣帝時東部，此二部最爲強盛，別自有傳。
</p>
<p class="em2" id="p232"><a class="gg-link" href="#p232" onclick="return changeColor(this);"></a>
南方有茂眷氏，後改爲茂氏。<span class="jiaozhusup">沈濤隨筆卷五云：「廣韻一東茙字注引作『茙眷氏後改爲茙氏』，元和姓纂一東所引亦同，是今本兩『茂』字皆『茙』字傳寫之訛。」今按廣韻、姓纂皆明引官氏志，又列於東韻下，此志兩「茂」字當如沈說爲「茙」之訛。姓纂卷九（線韻下）眷氏，稱「代北茙眷氏改爲眷氏」，不云引官氏志，但上一字亦作「茙」。辯證卷一（東韻下）作「茙」，而卷三四（倏韻下）又採唐孔至姓氏雜錄作「茂」，沈氏譏其進退失據，可以不論。</span>
</p>
<p class="em2" id="p233"><a class="gg-link" href="#p233" onclick="return changeColor(this);"></a>
宥連氏，後改爲雲氏。
</p>
<p class="em2" id="p234"><a class="gg-link" href="#p234" onclick="return changeColor(this);"></a>
次南有紇豆陵氏，後改爲竇氏。
</p>
<p class="em2" id="p235"><a class="gg-link" href="#p235" onclick="return changeColor(this);"></a>
侯莫陳氏，後改爲陳氏。
</p>
<p class="em2" id="p236"><a class="gg-link" href="#p236" onclick="return changeColor(this);"></a>
庫狄氏，後改爲狄氏。<span class="jiaozhusup">姓解卷三「庫」作「厙」，音「舍」。按「庫」字本有舍音，「庫狄」讀作「舍狄」。後人以去點作「厙」者讀作舍，以示區別。本書他處「庫狄」之「庫」都統一作「厙」，這裏不改，以存原字。</span>
</p>
<p class="em2" id="p237"><a class="gg-link" href="#p237" onclick="return changeColor(this);"></a>
太洛稽氏，後改爲稽氏。
</p>
<p class="em2" id="p238"><a class="gg-link" href="#p238" onclick="return changeColor(this);"></a>
柯拔氏，後改爲柯氏。
</p>
<p class="em2" id="p239"><a class="gg-link" href="#p239" onclick="return changeColor(this);"></a>
西方尉遲氏，後改爲尉氏。
</p>
<p class="em2" id="p240"><a class="gg-link" href="#p240" onclick="return changeColor(this);"></a>
步鹿根氏，後改爲步氏。
</p>
<p class="em2" id="p241"><a class="gg-link" href="#p241" onclick="return changeColor(this);"></a>
破多羅氏，後改爲潘氏。
</p>
<p class="em2" id="p242"><a class="gg-link" href="#p242" onclick="return changeColor(this);"></a>
叱干氏，後爲薛氏。
</p>
<p class="em2" id="p243"><a class="gg-link" href="#p243" onclick="return changeColor(this);"></a>
俟奴氏，後改爲俟氏。
</p>
<p class="em2" id="p244"><a class="gg-link" href="#p244" onclick="return changeColor(this);"></a>
輾遲氏，後改爲展氏。
</p>
<p class="em2" id="p245"><a class="gg-link" href="#p245" onclick="return changeColor(this);"></a>
費連氏，後改爲費氏。
</p>
<p class="em2" id="p246"><a class="gg-link" href="#p246" onclick="return changeColor(this);"></a>
其連氏，後改爲綦氏。<span class="jiaozhusup">廣韻卷二（仙韻下）、辯證卷四（之韻下）引志「其」並作「綦」，姓纂卷二（之韻下）有「綦連氏」，云「代北人號綦連部，因氏焉」。疏證云：「志作『其連』係『綦』奪半。姓纂二十四緩（卷七）引志作『纂』誤，然『綦』『纂』形似，可知唐已前志本作『綦』也。」</span>
</p>
<p class="em2" id="p247"><a class="gg-link" href="#p247" onclick="return changeColor(this);"></a>
去斤氏，後改爲艾氏。
</p>
<p class="em2" id="p248"><a class="gg-link" href="#p248" onclick="return changeColor(this);"></a>
渴侯氏，後改爲緱氏。
</p>
<p class="em2" id="p249"><a class="gg-link" href="#p249" onclick="return changeColor(this);"></a>
叱盧氏，後改爲祝氏。
</p>
<p class="em2" id="p250"><a class="gg-link" href="#p250" onclick="return changeColor(this);"></a>
和稽氏，後改爲緩氏。
</p>
<p class="em2" id="p251"><a class="gg-link" href="#p251" onclick="return changeColor(this);"></a>
冤賴氏，後改爲就氏。<span class="jiaozhusup">沈濤隨筆云：「『冤』當作『菟』，字之誤。元和姓纂（卷九宥韻下）、古今姓氏書辯證（錢本校勘記中宥韻下）、姓氏急就篇注引皆作『菟』。通志氏族略（六）代北複姓所引亦同，去聲就姓注又引作『就賴氏改爲就氏』，上『就』字乃傳寫之誤。」按疏證又引廣韻卷四（暮韻及宥韻）引後魏（宥韻下訛後漢）書亦作「菟」，沈氏未舉。</span>
</p>
<p class="em2" id="p252"><a class="gg-link" href="#p252" onclick="return changeColor(this);"></a>
嗢盆氏，後改爲溫氏。
</p>
<p class="em2" id="p253"><a class="gg-link" href="#p253" onclick="return changeColor(this);"></a>
達勃氏，後改爲褒氏。
</p>
<p class="em2" id="p254"><a class="gg-link" href="#p254" onclick="return changeColor(this);"></a>
獨孤渾氏，後改爲杜氏。
</p>
<p class="em2" id="p255"><a class="gg-link" href="#p255" onclick="return changeColor(this);"></a>
凡此諸部，其渠長皆自統眾，而尉遲已下不及賀蘭諸部氏。
</p>
<p class="em2" id="p256"><a class="gg-link" href="#p256" onclick="return changeColor(this);"></a>
北方賀蘭，後改爲賀氏。
</p>
<p class="em2" id="p257"><a class="gg-link" href="#p257" onclick="return changeColor(this);"></a>
郁都甄氏，後改爲甄氏。<span class="jiaozhusup">廣韻卷五（屋韻下）引後魏書「都」作「原」。諸姓氏書同。按卷一五常山王遵傳附見子素，稱「休屠郁原等叛」，「郁原」當是休屠部落名。疑即此「郁原甄氏」。「都」字涉上「郁」字而訛。</span>
</p>
<p class="em2" id="p258"><a class="gg-link" href="#p258" onclick="return changeColor(this);"></a>
紇奚氏，後改爲嵇氏。
</p>
<p class="em2" id="p259"><a class="gg-link" href="#p259" onclick="return changeColor(this);"></a>
越勒氏，後改爲越氏。<span class="jiaozhusup">疏證云：「姓纂十月（卷一０）引志，『越勒、越彊並改姓越』，通志略二引志亦云『越彊改越』。『勤』『彊』古韻相通，故歧爲二氏，即此可證字當作『勤』。」並引本書卷二太祖紀天興五年十二月、卷三太宗紀永興五年四月及七月、卷一六陽平王熙傳並見「越勤部」，證此志「勒」字爲「勤」之訛。胡姓考又引北齊書卷一七斛律光傳見周將「越勤世良」，補疏證所未舉。按字疑當作「勤」，但卷二六尉古真傳、卷二九奚斤傳、卷一０三高車傳（補）並作「越勒」，今皆不改。</span>
</p>
<p class="em2" id="p260"><a class="gg-link" href="#p260" onclick="return changeColor(this);"></a>
叱奴氏，後改爲狼氏。
</p>
<p class="em2" id="p261"><a class="gg-link" href="#p261" onclick="return changeColor(this);"></a>
渴燭渾氏，後改爲味氏。<span class="jiaozhusup">廣韻卷五（曷韻下）引後魏書「味」作「朱」。諸姓氏書同。疏證據謂「朱」或作「咮」，訛作「味」。</span>
</p>
<p class="em2" id="p262"><a class="gg-link" href="#p262" onclick="return changeColor(this);"></a>
庫褥官氏，後改爲庫氏。
</p>
<p class="em2" id="p263"><a class="gg-link" href="#p263" onclick="return changeColor(this);"></a>
烏洛蘭氏，後爲蘭氏。
</p>
<p class="em2" id="p264"><a class="gg-link" href="#p264" onclick="return changeColor(this);"></a>
一那蔞氏，後改爲蔞氏。
</p>
<p class="em2" id="p265"><a class="gg-link" href="#p265" onclick="return changeColor(this);"></a>
羽弗氏，後改爲羽氏。
</p>
<p class="em2" id="p266"><a class="gg-link" href="#p266" onclick="return changeColor(this);"></a>
凡此四方諸部，歲時朝貢，登國初，太祖散諸部落，始同爲編民。
</p>
<p class="em2" id="p267"><a class="gg-link" href="#p267" onclick="return changeColor(this);"></a>
太和十九年，詔曰：「代人諸冑，先無姓族，雖功賢之胤，混然未分。故官達者位極公卿，其功衰之親，仍居猥任。比欲制定姓族，事多未就，且宜甄擢，隨時漸銓。其穆、陸、賀、劉、樓、于、嵇、尉八姓，皆太祖已降，勳著當世，位盡王公；灼然可知者，且下司州、吏部勿充猥官，一同四姓。自此以外，應班士流者，尋續別敕。原出朔土，舊爲部落大人，而自皇始已來，有三世官在給事已上，及州刺史、鎮大將，及品登王公者爲姓。若本非大人，而皇始已來，職官三世尚書已上，及品登王公而中間不降官緒，亦爲姓。諸部落大人之後，而皇始已來官不及前列，而有三世爲中散、監已上，外爲太守、子都，品登子男者爲族。若本非大人，而皇始已來，三世有令已上，外爲副將、子都、太守，品登侯已上者，亦爲族。凡此姓族之支親，與其身有緦麻服已內，微有一二世官者，雖不全充美例，亦入姓族；五世已外，則各自計之，不蒙宗人之蔭也。雖緦麻而三世官不至姓班，有族官則入族官，無族官則不入姓族之例也。凡此定姓族者，皆具列由來，直擬姓族以呈聞，朕當決姓族之首末。其此諸狀，皆須問宗族，列疑明同，然後勾其舊籍，審其官宦，有實則奏，不得輕信其言，虛長僥僞。不實者，訴人皆加『傳旨問而詐不以實之』坐，選官依『職事答問不以實』之條。令司空公穆亮、領軍將軍元儼、中護軍廣陽王嘉、尚書陸琇等詳定北人姓，務令平均。隨所了者，三月一列簿帳，送門下以聞。」於是昇降區別矣。
</p>
<p class="em2" id="p268"><a class="gg-link" href="#p268" onclick="return changeColor(this);"></a>
世宗世，代人猶以姓族辭訟，又使尚書于忠、尚書元匡、侍中穆紹、尚書元長等量定之。<span class="jiaozhusup">諸本「紹」作「詔」。按穆紹附卷二七穆崇傳，「詔」乃「紹」形近而訛，今改正。又「元長」即「元萇」，附卷一四高涼王孤傳，「萇」「長」同音通用。</span>
</p>
<br/>
</div></body></html>